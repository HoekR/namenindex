<biodes version="1.0">
  <fileDesc>
    <title>Giffen, Albert Egges van (1884-1973)</title>
    <ref target="http://resources.huygens.knaw.nl/bwn1880-2000/lemmata/bwn3/giffen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">giffen</idno>
    <persName><name type="geslachtsnaam">Giffen</name>, Albert Egges van</persName>
    <sex value="1"/>
    <event type="birth" when="1884"/>
    <event type="death" when="1973"/>
    <state type="occupation">archeoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GIFFEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Giffen, Albert Egges van&lt;/strong&gt;, archeoloog (Noordhorn, gem. Zuidhorn 14-3-1884 - Zwolle 31-5-1973).

  Zoon van Jan van Giffen, predikant, en Hendrika Post. Gehuwd op
  15-12-1911 met Klaziena Geertruida Homan. Uit dit huwelijk werden
  2 zoons en 2 dochters geboren. Na echtscheiding (12-7-1938)
  gehuwd op 30-11-1938 met Guda Erica Gerharda Duijvis. Uit dit
  huwelijk werden geen kinderen geboren.
  
&lt;img src=&amp;quot;images/GIFFEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Giffen, Albert Egges van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Giffen studeerde, na een gymnasiale opleiding te Sneek
    en Zutphen, botanie en zo&amp;ouml;logie te Groningen (1904-1910).
    Tijdens een assistentschap (1908- 1910) bij het Centraal Bureau
    voor de kennis van de provincie Groningen en omgelegen streken
    was het zijn taak wetenschappelijk toezicht te houden bij
    terpafgravingen, die plaats vonden wegens de goed verkoopbare
    vruchtbare aarde. Deze afgravingen leverden vele oudheden op.
    Het waren echter vooral zuiver wetenschappelijke motieven,
    zoals de vraag naar de wijze van ophoging, die de leden van het
    Centraal Bureau ertoe brachten het terponderzoek te entameren.
    Van Giffen schreef over het door hem in de terpen verzamelde
    botmateriaal onder leiding van zijn promotor, J.F. van Bemmelen
    (1859 - 1956), zijn dissertatie: 
    &lt;em&gt;Die Fauna der Wurten I&lt;/em&gt;

    (1913); deze bevat een archeologische inleiding. De
    waarnemingen in de terpen leidden ook tot publikaties over het
    bodemdalingsvraagstuk (1910, 1921).&lt;/p&gt;
&lt;p&gt;Na een assistentschap bij het zo&amp;ouml;logisch laboratorium
    in Groningen (1911 - 1912) volgde een benoeming als conservator
    van het Rijksmuseum van Oudheden te Leiden (1912-1917). Daar
    leerde hij op de opgraving Arentsburg bij Voorburg van J.H.
    Holwerda (1873-1951) de Duitse opgravingsmethode kennen,
    waarbij ook op grondsporen gelet werd. Hierdoor was het
    mogelijk de configuratie van de dragende delen en wanden van
    reeds volkomen vergane houtconstructies te achterhalen. Het
    bleek dat Van Giffen in het veld zijn leermeester spoedig de
    baas was. Daarnaast was hij zeer ambitieus en gespitst op een
    eigen rol in de Nederlandse archeologie. Een en ander leidde
    tot een nooit geheeld conflict tussen beide onderzoekers. In
    1917 kwam Van Giffen terug naar Groningen als conservator bij
    het zo&amp;ouml;logisch laboratorium en werd er voor hem in 1920
    het Biologisch-Archaeologisch Instituut (BAI) van de
    Rijksuniversiteit Groningen opgericht, waarvan hij in 1928
    formeel directeur zou worden.&lt;/p&gt;
&lt;p&gt;In het Noorden begon hij in Groningen een terpopgraving te
    Wierhuizen (gem. Appingedam, 1916) en in Drenthe een opgraving
    op het Noordse Veld bij Zeijen (gem. Vries, 1917), waarbij hij
    enige grafheuvels en een 'zoogenaamde voormalige Romeinsche
    legerplaats' (prehistorisch akkerland) onderzocht. Het was het
    begin van een lange reeks opgravingen in deze gebieden, in het
    kustgebied gestimuleerd door de commerci&amp;euml;le
    terpafgravingen (die pas in het begin van de jaren '40 door
    beschermende maatregelen stopten) en op de zandgrond door de
    heideontginningen, waarbij het grondverzet voortdurend nieuwe
    archeologische objecten aan het licht bracht.&lt;/p&gt;
&lt;p&gt;Nu geheel zelfstandig, kon Van Giffen de
    opgravingsdocumentatie en -methode verbeteren. Op het
    opgravingsvlak werden de sporen door middel van een rechthoekig
    co&amp;ouml;rdinatennet ingemeten; deze metingen konden op het door
    hem ingevoerde millimeterpapier gemakkelijk ingetekend worden.
    Vanaf de opgraving op het Noordse Veld bij Zeijen paste hij bij
    grafheuvelonderzoek de kwadrantenmethode toe. Daardoor konden
    de (horizontale) opgravingsvlakken en de (verticale) profielen
    ruimtelijk in hun onderlinge samenhang bestudeerd worden. Ten
    slotte groef hij, om niets te missen, grootschalig op; dit in
    tegenstelling tot de methode van Holwerda, die met smalle
    sleuven werkte en het tussen de sleuven niet-geziene achteraf
    interpoleerde.&lt;/p&gt;
&lt;p&gt;In 1919 kwam er een door Van Giffen, in opdracht van de
    regering, gemaakt rapport tot stand over de toestand van de
    Nederlandse hunebedden. Met behulp van Belgische
    ge&amp;iuml;nterneerden, die ook bij Zeijen gewerkt hadden, waren
    ze alle opgemeten, gefotografeerd en beschreven. Het werk aan
    deze grafmonumenten werd voortgezet, waarbij verschillende
    malen een opgraving plaatsvond (o. a Havelte in 1918). Vondsten
    van totaal gedesintegreerd menselijk botmateriaal in de
    hunebedden leidden tot een contact met de forensisch deskundige
    C.J. van Ledden Hulsebosch (1877-1952), waarbij Van Giffen hem
    de vraag voorlegde of het mogelijk was bij gevonden
    botsplinters een onderscheid te maken tussen gecremeerd en op
    andere wijze gedesintegreerd bot. Van Ledden Hulsebosch
    (publikatie in 1926) meende dit te kunnen door middel van
    ultraviolet-lichtfluorescentie. Al dit werk werd samengevat in 
    &lt;em&gt;De Hunebedden in Nederland&lt;/em&gt;

    (1925 - 1927. 3 dl.). Onderwijl was het werk aan de grafheuvels
    voortgegaan, in 1930 culminerend in een samenvatting: 
    &lt;em&gt;Die Bauart der Einzelgr&amp;auml;ber.&lt;/em&gt;
&lt;/p&gt;
&lt;p&gt;De na de crisis van 1929 ontstane werkloosheid en de daarbij
    behorende werkverschaffingspolitiek maakten het Van Giffen
    mogelijk naar grotere objecten uit te zien. Al van 1924 af had
    Van Giffen aandacht besteed aan de terp van Ezinge. In 1930
    ontdekte hij, tijdens de aan de gang zijnde afgraving, goed
    bewaarde resten van woonlagen in het centrale deel van deze
    terp. Een geplande opgraving wordt in 1931 als
    werkverschaffingsobject erkend: om financieel geheel rond te
    komen drijft het BAI een handel in terpaarde. In een aantal
    campagnes tot en met 1934 wordt er in Ezinge opgegraven. Het
    opgegravene baart in vakkringen groot opzien; voor het eerst
    wordt er in West-Europa een, uit het Nabije Oosten welbekende,
    tell-achtige structuur opgegraven.&lt;/p&gt;
&lt;p&gt;De werkverschaffingsregeling bracht ook soelaas toen er in
    1932 een groot urnenveld in Laudermarke (gem. Vlagtwedde) werd
    opgegraven. In 1937 werd dit gevolgd door het urnenveld van
    Vledder. De in deze necropolen gevonden crematies gaven
    aanleiding contact te zoeken met B.K S. Dijkstra en later J.
    Leutscher, die deze zeer gefragmenteerde mensenresten zo goed
    als mogelijk antropologisch onderzochten. De onderzoekingen in
    het terpengebied en op de zandgronden en de bezoeken van
    buitenlandse collega's aan zijn opgravingen maakten hem in de
    jaren dertig tot een toonaangevend archeoloog en in 1932 werd
    hij lid van de Koninklijke Akademie van Wetenschappen te
    Amsterdam. In 1939 volgde, na zijn lectoraat in 1930, het
    buitengewoon hoogleraarschap in de prehistorie en de Germaanse
    archeologie te Groningen.&lt;/p&gt;
&lt;p&gt;Van Giffen was zich voortdurend bewust van het voorlopige
    karakter van zijn kennis betreffende de oudste geschiedenis.
    Hij legde zich daarom toe op het nauwkeurig verzamelen van
    feiten. Niet voor niets had hij, zich waarschijnlijk tegen
    Nietzsche 
    &lt;em&gt;(Der Wille zur Macht. Aphorismen&lt;/em&gt;

    (Leipzig, 1906) 481) afzettend, als motto voor zijn
    proefschrift het zelf bedachte 'Die Tatsachen bleiben, die
    Interpretation schwankt' gekozen. Deze houding komt ook tot
    uiting in de in de jaren dertig ontstane titels van series
    publikaties met waarnemingen uit &amp;eacute;&amp;eacute;n gebied:
    'Bouwstoffen tot...', 'Aanteekeningen over...', of 'Voorlopig
    bericht...'. Het was echter geen losse feitjes verzamelen; hij
    wilde binnen bepaalde gebieden de dichtheid van de waarnemingen
    zo hoog opvoeren dat het zou kunnen leiden tot wat hij in 1947
    een cultureel streekdiagram noemde. Hij zag de gevaren van een
    interpretatie gebouwd op te weinig archeologische steekproeven
    in een groot gebied.&lt;/p&gt;
&lt;p&gt;Toch heeft hij ook overzichten over deelonderwerpen
    geschreven, zoals over het heidepodsolprofiel (1941), de
    Drentse opgravingen (1943) en de ploegsporen (1944). Hij ging
    hierin, waar mogelijk, classificerend te werk. Synthetisch werk
    als dat van zijn, door hem in het 
    &lt;em&gt;Jaarboek van de Koninklijke Nederlandse Akademie van
    Wetenschappen&lt;/em&gt;

    herdachte, Britse tijdgenoot V.G. Childe(1892- 1957), die,
    vanaf de jaren twintig, gehele stukken van de prehistorie, van
    het Tweestromenland, via Oost- tot en met Westeuropa, met
    weglating van details, vanuit &amp;eacute;&amp;eacute;n visie beschreef,
    was hem vreemd.&lt;/p&gt;
&lt;p&gt;Voor en tijdens de Tweede Wereldoorlog werden in Duitsland
    de archeologische onderzoekingen en de daaruit op een bepaalde
    wijze afgeleide gevolgtrekkingen misbruikt in het totale kader
    van de geestvervormende ideologie. Archeologie werd in zekere
    zin populairder dan ooit. Uit de aard der zaak (de landsgrens
    had in de prehistorie niet de huidige betekenis) hadden er
    goede jarenlange normale contacten tussen Nederlandse en Duitse
    archeologen bestaan; Van Giffen had in de ontstane situatie
    licht verleid kunnen worden tot te vriendelijke betrekkingen
    met hen die toen de archeologie stimuleerden, maar
    theorievorming (goed of fout) lag hem, zoals gezegd, niet en
    hij was politiek niet ge&amp;iuml;nteresseerd. Wel maakte Van
    Giffen gebruik van de door de bezetters gegeven mogelijkheden
    om enkele noodopgravingen te doen bij Havelte en Zeijen. In
    1943 werd hij gewoon hoogleraar te Groningen. In Amsterdam,
    waar hij tussen 1941 en 1943 (op 3 april 1940 benoemd door de
    gemeenteraad; in 1943 ontslag genomen) buitengewoon hoogleraar
    in de prehistorie aan de Universiteit van Amsterdam was, werd
    hij in 1946 herbenoemd. In 1947 werd hem door zijn Nederlandse
    vrienden, collega's en leerlingen een 'Festschrift' aangeboden
    bij het 25-jarig bestaan van zijn Biologisch-Archaeologisch
    Instituut.&lt;/p&gt;
&lt;p&gt;Hoewel het zwaartepunt van zijn opgravingen en onderzoek in
    de drie noordelijke provincies lag, heeft Van Giffen in het
    gehele land gewerkt. Zo onderzocht hij tussen 1941 en 1943 een
    reeks opeenvolgende Romeinse castella in het in de meidagen van
    1940 zwaar beschadigde dorp Valkenburg in de provincie
    Zuid-Holland. Dit onderzoek wordt, als zich daar gelegenheid
    toe voordoet, nog steeds voortgezet door het Albert Egges van
    Giffen Instituut voor Prae- en Protohistorie van de
    Universiteit van Amsterdam. Na 1945 stimuleerde hij het
    pollenanalytisch onderzoek in archeologische context. In 1947
    werd hij het eerste hoofd van de Rijksdienst voor het
    Oudheidkundig Bodemonderzoek (thans te Amersfoort). Ten slotte
    hadden in 1951 zijn pogingen om in Amsterdam tot een Instituut
    voor Prae- en Protohistorie te komen succes.&lt;/p&gt;
&lt;p&gt;Van Giffen was ook de eerste in Nederland die in de jaren
    vijftig het archeologisch onderzoek van stadskernen ter hand
    nam. Twee steden kregen hierbij zijn aandacht: Groningen en
    Amsterdam. In Groningen, waar hij al van 1928 af actief was
    geweest, onderzocht hij tijdens de jaren '50 de fundamenten van
    de verdwenen St. Walburgkerk. Tijdens dit onderzoek leerde Van
    Giffen het werk uit 1949 van W.F. Libby (1908-1980) kennen over
    radioactieve koolstof en de mogelijkheid om daarmee de ouderdom
    van organische beschavingsresten te bepalen. Hij stimuleerde
    zijn collega Hl. de Vries (1916 - 1959) om soortgelijk werk in
    Groningen aan te vangen door de aanloopkosten ervan
    gedeeltelijk voor rekening van het BAI te nemen. In 1952 werden
    de eerste echte metingen in Nederland verricht aan hout dat
    onder de St. Walburg gevonden was. In en rond Amsterdam werd de
    aandacht geconcentreerd op de Ned. Herv. Kerk te Ouderkerk aan
    de Amstel, de Oude Kerk in de stad en op de Warmoesstraat.&lt;/p&gt;
&lt;p&gt;De periode na 1945 tot zijn pensionering in 1954 werd
    gekenmerkt door conflicten. In de loop van de tijd waren er in
    Nederland meer archeologen werkzaam geworden, hetzij direct of
    indirect door hem, hetzij door anderen opgeleid. Van Giffen
    bleek zijn rol in de Nederlandse archeologie moeilijk met
    anderen te kunnen delen of aan anderen over te laten. Na zijn
    pensionering wist hij te bewerkstelligen dat hij tot
    'Rijksadviseur voor de bescherming en de instandhouding van de
    hunebedden en de gerestaureerde archeologische monumenten' werd
    benoemd. Van Giffen was een man met een tomeloze energie en een
    krachtige persoonlijkheid. Hij heeft op internationaal niveau
    aan de 20e-eeuwse archeologie gezicht gegeven met als hoogste
    lof dat veel door hem ingevoerde methoden en tradities worden
    toegepast, zonder dat men aan hem denkt. Hij was geen
    studeerkamergeleerde en zijn colleges schijnen niet inspirerend
    geweest te zijn; zijn toelichtingen en discussies te velde met
    leerlingen en mensen met praktijkkennis van grond, zoals
    opzichters, boeren en landarbeiders, des te meer. Hij schreef
    moeilijk, veel artikelen zijn met schaar en lijmpot tot stand
    gekomen; de schaar hangt, als door hem niet geheel
    geapprecieerd grapje, onder een getekend boekenplankje boven de
    bibliografie in het 'Festschrift' 
    &lt;em&gt;Een kwart eeuw oudheidkundig bodemonderzoek in Nederland&lt;/em&gt;

    (Meppel, 1947) 557.&lt;/p&gt;
&lt;p&gt;Directe, bij hem gepromoveerde, leerlingen waren: W.J.A.
    Willems, die P.V. van Stein Callenfels bij de Oudheidkundige
    Dienst van het toenmalige Nederlandsch-Oost-Indi&amp;euml;
    opvolgde; W. Glasbergen, zijn opvolger te Amsterdam; P.J.R.
    Modderman, hoogleraar te Leiden; en H.T. Waterbolk, zijn
    opvolger te Groningen. Dezen hebben, evenals de andere,
    technische medewerkers, lange werkdagen en -weken (inclusief de
    zondag) moeten maken om al het werk dat Van Giffen zich
    voorgenomen had te doen, adequaat bij te houden. De technische
    medewerkers leidde hij zelf op: L. Postema, J. Lanting, J.
    Dijkstra, R. Woudstra, C. van Duijn, H. Praamstra en A. Meijer
    zijn namen die associaties oproepen, sommigen ook na Van
    Giffens pensionering, met vele opgravingen in ons land. Zij
    hebben de opgravingstechniek mee helpen verspreiden. Dit in de
    waarnemingsfase delegeren van verantwoordelijkheid aan
    middelbare krachten is typisch voor zijn
    natuurwetenschappelijke achtergrond; zo'n wijze van werken was
    toen in de sfeer van de humaniora, waar archeologen
    traditioneel opgeleid werden, niet gebruikelijk.&lt;/p&gt;
&lt;p&gt;In zijn publikaties richtte Van Griffen zich zelden tot het
    grote publiek. Toch was hij door zijn activiteiten aan de
    archeologische afdelingen van de musea te Groningen (1917-1955)
    en Assen (1916-1954) en vooral door zijn vele veldactiviteiten
    (opgravingen, restauraties en reconstructies) tijdens zijn
    leven een van de bekendste wetenschapsbeoefenaars in het
    land.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Van Giffen in Biologisch-Archeologisch
  Instituut te Groningen en Albert Egges van Giffen Instituut voor
  Prae- en Protohistorie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van M. Bierma, 'Bibliography of the published
    works of A.E. van Giffen', in 
    &lt;em&gt;Palaeohistoria&lt;/em&gt;

    15 (1973) 15-34.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'A.E. van Giffen (1884- 1973): Met ups en downs in de
  oudheidkunde', in 
  &lt;em&gt;Berichten van de Rijksdienst voor het Oudheidkundig
  Bodemonderzoek&lt;/em&gt;

  22 (1972) 9- 15; gedeeltelijke transcriptie van een bandopname op
  10-2-1972 van een gesprek tussen Van Giffen en H. Sarfatij; H.T.
  Waterbolk, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1975 -1976. Levensberichten&lt;/em&gt;

  122-153 met de voornaamste literatuur over Van Giffen op p.
  152-153; idem, 'Thirty years of radiocarbon daling; the
  retrospective view of a Groningen archaeologist, in 14
  e

  and archaeology, symposium held at Groningen, August 1981', in 
  &lt;em&gt;Pact&lt;/em&gt;

  8 (1983) 17-27; Jan Delvigne en Peter Hendriks, 
  &lt;em&gt;Herinneringen aan het graven in de terp van Ezinge&lt;/em&gt;

  (Ezinge, 1984).&lt;/p&gt;

&lt;a href='igedeelte'&gt;I: &lt;/a&gt;F.J. Duparc, &lt;i&gt;Een eeuw strijd voor Nederlands cultureel erfgoed&lt;/i&gt;  ('s-Gravenhage 1975) [Afbeelding 70].&lt;/p&gt;

&lt;p&gt;J.A. Brongers&lt;/p&gt; 
&lt;dtml-var bwn_footer&gt;</text>
  </biography>
</biodes>

