<biodes version="1.0">
  <fileDesc>
    <title>Dubois, Marie Eug&#195;&#168;ne Fran&#195;&#167;ois Thomas (1858-1940)</title>
    <ref target="http://resources.huygens.knaw.nl/bwn1880-2000/lemmata/bwn1/duboisme"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">duboisme</idno>
    <persName><name type="geslachtsnaam">Dubois</name>, Marie Eug&amp;egrave;ne Fran&amp;ccedil;ois Thomas</persName>
    <sex value="1"/>
    <event type="birth" when="1858"/>
    <event type="death" when="1940"/>
    <state type="occupation">paleontoloog</state>
    <state type="occupation">geoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DUBOISMEFT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dubois, Marie Eug&amp;egrave;ne Fran&amp;ccedil;ois Thomas&lt;/strong&gt;, anatoom, palaeontoloog en geoloog (Eijsden 28-1-1858 - Haelen 16-12-1940).

Zoon van Jean Joseph Balthasar Dubois, apotheker te en burgemeester van
Eijsden, en Maria Catharina Floriberta Agnes Roebroeck. Gehuwd op
4-8-1886 met Anna Geertruida Lojenga. Uit dit huwelijk werden 1 dochter
en 2 zoons geboren. 


&lt;img src=&amp;quot;images/DUBOISMEFT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dubois, Marie Eug&amp;egrave;ne Fran&amp;ccedil;ois Thomas&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Door de omgeving waar hij opgroeide (Zuid-Limburg), de invloed van
zijn vader, van zijn onderwijzer en later (1870-1877) van de leraren
van de Rijks-HBS te Roermond, ontstond bij Dubois een grote
belangstelling voor flora, fauna en geologie. In 1877 ving hij aan de
Universiteit van Amsterdam de studie in de medicijnen aan en op
16-7-1884 legde hij er het artsexamen af. Van 1881-1887 was hij
assistent aan het ontleedkundig laboratorium; 1886-1887 tevens lector
in de anatomie. Uit die jaren stammen zijn onderzoekingen over de bouw
en evolutie van het strottenhoofd. Van 1881-1887 was hij bovendien
leraar in de anatomie aan de Rijksnormaalschool voor Teekenonderwijzers
en de Rijksschool van kunstnijverheid te Amsterdam. De geschriften van
Darwin en Wallace over de evolutie hadden grote invloed op Dubois. Zijn
vondst (1886) van schedels van prehistorische mensen in de Henkeput bij
Rijckholt en de beschrijving van de bij Spy (Belgi&amp;euml;) gevonden
skeletten van Neanderthalers deden bij hem de wens ontstaan om de
'missing link' tussen aap en mens te gaan zoeken. Hij meende
dat men daartoe moest gaan naar een tropisch gebied (want daar zou het
baarkleed zijn verdwenen) waar nog mensapen leefden en zijn keuze viel
op Nederlandsch-Indi&amp;euml;. Omdat er van rijkswege geen fondsen waren
te verkrijgen, nam Dubois ontslag uit zijn functies in Amsterdam en
trad voor acht jaar in dienst als officier van gezondheid bij het
Koninklijk Nederlandsch-Indisch Leger. Eind 1887 kwam hij te Padang in
Sumatra aan. Na daar enige maanden hospitaaldienst te hebben verricht
werd hij in mei 1888 overgeplaatst naar een hospitaal te Pajakombo in
de Padangse Bovenlanden. Een herstellende collega nam een deel van zijn
dienst over en Dubois begon met onderzoek in grotten. Zijn pleidooi
voor zulk onderzoek 
&lt;em&gt;(Natuurkundig Tijdschrift voor Nederlandsch-Indi&amp;euml;&lt;/em&gt;

48 (1889) 148-165) en de resultaten ervan maakten dat hij in 1889
belast werd met palaeontologisch onderzoek op Sumatra en in 1890 op
Java. Het was nl. gebleken dat de fauna waarvan hij de overblijfselen
in de Sumatraanse grotten aantrof te jong was om de 'missing
link' te kunnen bevatten. Op Java hadden reeds eerder F.W. Junghuhn
en Raden Saleh oudere (pleistocene) afzettingen met fossiele
zoogdierresten gevonden en in 1888 vond B.D. van Rietschoten in het
district Wadjak (Kediri) een fossiele mensenschedel (later door Dubois
als Wadjakmens, 
&lt;em&gt;Homo wadjakensis,&lt;/em&gt;

beschreven). De zeer rijke vindplaats bij Trinil, aan de Solorivier,
leverde in 1891 een bovenkaakskies en een schedelkap op, die Dubois
toeschreef aan een uitgestorven, zeer grote chimpansee. In 1892 volgde
de vondst van een linker dijbeen. Ook dit schreef Dubois aanvankelijk
aan een chimpansee toe, die rechtop gelopen zou hebben en welke hij
daarom 
&lt;em&gt;Anthropopithecus erectus&lt;/em&gt;

noemde. Later kwam hij tot de conclusie dat deze resten, niet die van
een mensaap, maar van een aapmens waren, welke hij als tussenvorm
beschouwde en die hij de naam 
&lt;em&gt;Pithecanthropus erectus&lt;/em&gt;

gaf (1894). Aan deze vondsten werden nog toegevoegd een tweede
bovenkaakskies en een valse kies uit de onderkaak; in 1932 werden in de
door Dubois bijeengebrachte en te Leiden bewaarde verzameling nog
enkele fragmenten van dijbeenderen gevonden.&lt;/p&gt;
&lt;p&gt;In 1895 keerde Dubois naar Nederland terug met de opdracht het
omvangrijke door hem verzamelde materiaal (meer dan 400 kisten) te
bewerken. Ook na zijn vertrek werd op Java het onderzoek voortgezet tot
1900 toe en ook het daarbij verzamelde materiaal werd naar Nederland
gezonden. De aandacht van Dubois concentreerde zich vnl. op 
&lt;em&gt;Pithecanthropus erectus,&lt;/em&gt;

waarvan de overblijfselen op tal van bijeenkomsten in binnen- en
buitenland werden getoond. Over de vraag of deze 'aapmens'
werkelijk de gezochte 'missing link' was en of schedeldak,
dijbeen en kiezen bij elkaar behoorden en van &amp;eacute;&amp;eacute;n individu
afkomstig waren, ontstond een felle strijd. Daarbij werden niet
uitsluitend wetenschappelijke argumenten gebruikt. Dubois had felle
aanvallen te verduren, waarbij geloofsargumenten een rol speelden. Veel
aandacht besteedde Dubois aan de verhouding tussen hersen- en
lichaamsgewicht en aan de sprongsgewijze groei van de hersenen. Dit
voerde hem tot de conclusie dat in evolutiereeksen verschillende
organisatieniveaus waren te onderscheiden en dat ook daarbij 
&lt;em&gt;Pithecanthropus&lt;/em&gt;

een plaats innam juist midden tussen de mens en de mensapen. Hoewel de
cephalisatietheorie van Dubois zijn waarde heeft behouden bleek door
nieuwe, vollediger vondsten, dat hij het hersenvolume van 
&lt;em&gt;Pithecanthropus&lt;/em&gt;

te laag had geschat en dat deze niet de gezochte 'aapmens' was,
maar een echte, zij het primitieve mens 
&lt;em&gt;(Homo erectus).&lt;/em&gt;

De twee bovenkaakskiezen bleken niet van deze mens afkomstig te zijn,
maar van de orang oetan welke in het pleistoceen op Java leefde.&lt;/p&gt;
&lt;p&gt;Als antwoord op de aanvallen trok Dubois zich terug en jarenlang
kreeg niemand 
&lt;em&gt;Pithecanthropus&lt;/em&gt;

te zien. Wel boetseerde hij een reconstructie van de aapmens, welke (in
gips gegoten) in 1900 op de wereldtentoonstelling te Parijs werd
getoond. In 1907 en 1908, toen een Duitse expeditie in Trinil
opgravingen verrichtte, publiceerde Dubois noodgedwongen twee artikelen
over de fauna welke 
&lt;em&gt;Pithecanthropus&lt;/em&gt;

begeleidde 
&lt;em&gt;(Tijdschrift van het Koninklijk Nederlandsch Aardrijkskundig
Genootschap&lt;/em&gt;

2e serie 24 (1907) 449-458; 
&lt;em&gt;ibidem,&lt;/em&gt;

2e serie 25 (1908) 1235-1270). Onder buitenlandse druk publiceerde hij
later een beschrijving van de Wadjakmens 
&lt;em&gt;(Verst. Kon. Ak. Wet.&lt;/em&gt;

29 (1920-1921) 88-105; 866-887) en nieuwe goed ge&amp;iuml;llustreerde
beschrijvingen van de 
&lt;em&gt;Pithecanthropus&lt;/em&gt;

resten 
&lt;em&gt;(Proc. Kon. Ak. Wet.&lt;/em&gt;

27 (1924) 265-278; 
&lt;em&gt;ibidem,&lt;/em&gt;

29 (1926) 730-743).&lt;/p&gt;
&lt;p&gt;De Universiteit van Amsterdam verleende hem een eredoctoraat in de
plant- en dierkunde (8-1-1897); in februari 1897 werd hij hier benoemd
tot buitengewoon hoogleraar in de kristallografie, mineralogie,
geologie en palaeontologie; in 1907 volgde de benoeming tot gewoon
hoogleraar in deze vakken, waarbij nog gevoegd werd physische
geografie; dit laatste vak doceerde hij tot 1921. Na het bereiken van
de 70-jarige leeftijd (1928) bleef Dubois, bij gebrek aan een opvolger,
nog tot in 1929 doceren. Tot zijn dood bleef hij als directeur belast
met de wetenschappelijke bewerking van de 'Collectie Dubois'.
In 1930 werd een assistent (later: conservator) bij deze verzameling
aangesteld; de bewerking van de collectie werd hierdoor zeer bevorderd,
al is deze thans (1979) nog geenszins voltooid. Dubois was ook curator
van de mineralogische en palaeontologische verzameling van Teyler's
Museum te Haarlem.&lt;/p&gt;
&lt;p&gt;De laatste jaren van zijn leven bracht Dubois door op 'De
Bedelaer' bij Haelen, een buitengoed door hem bij gedeelten tussen
1906 en 1936 gekocht en bebost. Het was daar dat hij in 1940 stierf.
Zijn graf (Venlo) is gedekt door een steen waarop de schedelkap en het
dijbeen van zijn Pithecanthropus zijn uitgehouwen.&lt;/p&gt;
&lt;p&gt;Behalve over de afstamming van de mens en over zijn
cephalisatietheorie, verrichtte Dubois onderzoek over de geologie van
Nederland (klei van Tegelen, ontstaan van de Hondsrug, ontstaan van
vennen, venen en zeeduinen), over de ontwikkeling van de klimaten in
het geologisch verleden, over de drinkwatervoorziening, enz. Alhoewel
Dubois uiteindelijk niet de gezochte missing link vond, zo is zijn
vondst de grote stimulans voor veel verder onderzoek geweest. De door
hem bijeengebrachte verzameling vormt een monument voor de
ondernemingsgeest en opoffering die de Nederlander Eug&amp;egrave;ne Dubois
opbracht ten behoeve van zijn wetenschappelijk onderzoek.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Dubois in Rijksmuseum van Natuurlijke Historie te
Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de reeds genoemde publikaties, meer dan 200 artikelen in
tijdschriften (o.a. 
&lt;em&gt;Tijdschrift van het Koninklijk Nederlandsch Aardrijkskundig
Genootschap, Archives Mus&amp;eacute;e Teyler, Verslagen&lt;/em&gt;

en 
&lt;em&gt;Proceedings Koninklijke Akademie van Wetenschappen Amsterdam).&lt;/em&gt;
  
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.D. Brongersma, 'De verzameling van Indische Fossielen
(Collectie-Dubois)', 
&lt;em&gt;Indische Gids&lt;/em&gt;

63 (1941) 97-116; P. Tesch en L.D. Brongersma, in 
&lt;em&gt;Geologie en Mijnbouw&lt;/em&gt;

3 (1941) 29-33.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;B. Theunissen, &lt;i&gt;Eug&amp;egrave;ne Dubois en de aapmens van Java. Een bijdrage tot de geschiedenis van de paleantropologie&lt;/i&gt; (Amsterdam 1985) 242 [Dubois eind jaren dertig]. 




&lt;p&gt;L.D. Brongersma&lt;/p&gt; 
&lt;dtml-var bwn_footer&gt;</text>
  </biography>
</biodes>

