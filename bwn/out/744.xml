<biodes version="1.0">
  <fileDesc>
    <title>Hintzen, George Hermann (1851-1932)</title>
    <ref target="http://resources.huygens.knaw.nl/bwn1880-2000/lemmata/bwn2/hintzen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hintzen</idno>
    <persName><name type="geslachtsnaam">Hintzen</name>, George Hermann</persName>
    <sex value="1"/>
    <event type="birth" when="1851"/>
    <event type="death" when="1932"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hintzen, George Hermann&lt;/strong&gt;, bankier (Amsterdam 6-1-1851 - Rotterdam 18-11-1932).

Zoon van Hendrich Christian Hintzen, koopman in tabak, en Johanna
Quien. Gehuwd op 26-7-1888 met Theodora Jacoba s'Jacob. Uit dit
huwelijk werden 1 zoon en 3 dochters geboren.



&lt;/p&gt;
&lt;p&gt;Hintzen werd, na de lagere school in zijn geboorteplaats, opgevoed
op een kostschool te Vianen om in 1866 zijn opleiding te vervolgen op
de toen nog kersverse HBS in Amsterdam. Twee jaar later verwierf hij
daar zijn eindexamendiploma. Een voortgezette opleiding in het
zakenleven lag voor de hand: eerst bediende hij de zaak van zijn vroeg
overleden vader, de tabaksfirma W&amp;uuml;ste &amp;amp; Hintzen, vervolgens
stage op handelskantoren in Londen en Le Havre. Op 1 januari 1874 trad
hij, na verkregen handlichting, toe tot de firma Philippe &amp;amp; Co. te
Rotterdam, een zaak vooral betrokken bij de tussenhandel in koffie.&lt;/p&gt;
&lt;p&gt;Hintzen zou het type 'mercator sapiens' blijken te zijn dat
zich enerzijds een ruime kennis omtrent de economie eigen maakte en
daarbij een overtuigd aanhanger van de Manchester School bleef,
anderzijds blijk zou geven van een grote maatschappelijke en ook
politieke belangstelling. In alles een vurig voorstander van de
liberale beginselen, bepleitte hij een 'open-deur'-politiek in
Nederlandsch-Indi&amp;euml;. Ook kwam dit tot uiting bij zijn werk voor de
armenzorg. Reeds in 1876 verscheen zijn uitvoerige studie over
'Armoede en Armenzorg' in 
&lt;em&gt;De Economist,&lt;/em&gt;

waarin hij verzet aantekende tegen een te straffe reglementering bij
het vaststellen van steunbedragen en ook de mogelijkheid opperde van
enige verhoging hiervan, wanneer maar rekening werd gehouden met de
persoonlijke omstandigheden van iedere behoeftige afzonderlijk. Het
artikel zou hem op het verlies van de secretarisfunctie bij het
Burgerlijk Armbestuur komen te staan. Zijn visie op deze materie bleef
echter onwrikbaar. In 1878 richtte hij in Londen een Vereeniging tot
Verbetering van de Armenzorg op, waarvan hij twee&amp;euml;nveertig jaar
lang de onbetwiste leider zou blijven. Aan het streven van deze
vereniging lag de gedachte ten grondslag dat particuliere armenzorg
zich zou dienen te beperken tot personen die zodanige
voorzorgsmaatregelen hadden genomen als men van hen, met inachtneming
van hun ontwikkeling en hun mogelijkheden, mocht eisen; grondig
onderzoek door goed opgeleide armenbezoekers moest aan zulk een steun
voorafgaan en geregelde controle zou onontbeerlijk blijven. In deze
geest schreef Hintzen in 1894 een preadvies voor de Vereeniging voor de
Staathuishoudkunde en de Statistiek en een dergelijk advies voor de
Vereeniging voor Armenzorg en Weldadigheid te Amsterdam in 1912.&lt;/p&gt;
&lt;p&gt;Ook op verwant sociaal gebied toonde Hintzen reeds vroeg zijn
belangstelling. Als jongeman was hij al actief lid van het Genootschap
tot zedelijke verbetering van gevangenen. In 1896 werd door hem
meegewerkt aan de oprichting van de Rotter-damsche Maatschappij voor
Werkmanswoningen, die aan de linker Maasoever een groot aantal toen als
goed en goedkoop beschouwde woningen zou bouwen. In die zelfde tijd
verleende hij steun bij de verlichting van de noden van het
internationale jodendom. Een lidmaatschap van een Voogdijraad te
Rotterdam leidde tot zijn voorzitterschap van 1905 tot 1917.&lt;/p&gt;
&lt;p&gt;Inmiddels had in 1888 in Hintzens leven een wending plaatsgevonden:
een lidmaatschap van de Tweede Kamer met herverkiezing in 1891, 1894 en
1897. Politicus in de strikte zin zou hij niet worden ondanks die
liberale overtuiging, het organisatorische werk als voorzitter van de
Vrijzinnige Kiesvereeniging en die kennelijke maatschappelijke
bewogenheid. Wel werd hij een op economisch en maatschappelijk gebied
geacht deskundige. Dit bleek onder meer in 1892 bij zijn lidmaatschap
als kamerlid van de tweede Commissie van voorbereiding van de nieuwe
faillissementswet en als lid van de in 1895 door de regering ingestelde
commissie van onderzoek ten aanzien van het pensioenstelsel voor oudere
werknemers en van 1895 tot 1898 bij dat van de Staatscommissie inzake
ouderdoms- en invaliditeitsvoorziening. Maar ook in minder technische
aangelegenheden kon hij zich doen gelden: bij de behandeling van de
kieswetten van Tak van Poortvliet en die van Van Houten - door zijn
steun aan het amendement-De Meijier werkte hij mee aan de val van
Tak.&lt;/p&gt;
&lt;p&gt;Toch moest Hintzen ervaren dat op den duur de liberale invloed begon
te tanen en de voor hem als oud-liberaal onaanvaardbare neiging - zelfs
in eigen liberale kring - om staatsinmenging op sociaal gebied te
vergroten toenam. Zo kan misschien afkeer van deze ontwikkeling Hintzen
ertoe hebben gebracht om zich uit het landelijk parlementair werk terug
te trekken, in 1898 het lidmaatschap van de Kamer voor dat van de
Rotterdamse gemeenteraad te verwisselen en in eigen woonplaats het
wethouderschap van financi&amp;euml;n te aanvaarden. Het ambt was hem als
man van veel zakenervaring, studie en ijver als op het lijf geschreven
- hij zou het ruim vier jaren vervullen.&lt;/p&gt;
&lt;p&gt;In 1902 aanvaardde Hintzen op 51-jarige leeftijd andere, nieuwe
verantwoordelijkheden. De tot dan gesloten familiefirma het
kassiersbedrijf R. Mees &amp;amp; Zoonen te Rotterdam bood hem een plaats
als firmant aan. Van dan af werd Hintzen een bekend en gewaardeerd
bankier in Rotterdam, een nieuwe taak door hem vervuld tot zijn
terugtreden als beherend vennoot eind 1925. Binnen de bankwereld
slaagde hij er onder meer in tussen de Rotterdamse bankiers een
clearingsysteem op te zetten ter verrekening van hun wederzijdse
pretenties, binnen eigen bedrijf een pensioenfonds op te richten. Maar
ook naar buiten toe bleef hij ten dienste van stad en land buitengewoon
actief: tussen 1906 en 1917 was Hintzen een toegewijd lid van de
Rotterdamsche Kamer van Koophandel, wat hij voor zijn kamerlidmaatschap
reeds twee jaren was geweest. Op economisch gebied bleven zijn liberale
denkbeelden leidraad voor verschillende bemoeienissen en uitspraken.
Van zijn hand was bijvoorbeeld het sterk de aandacht trekkende adres
waarmee de Kamer van Koophandel te Rotterdam op 21 juni 1911 het naar
protectionisme neigende ontwerp voor een nieuwe tariefwet principieel
en krachtig bestreed. In 1914 bracht Hintzen voor de Vereeniging voor
de Staathuishoudkunde en de Statistiek een preadvies uit over de
rentestandaard; even later sprak hij zich in verband met de gerezen
moeilijkheden voor het land door het uitbreken van de Eerste
Wereldoorlog duidelijk uit tegen de plannen tot instelling van een
moratorium. Tevoren was reeds uit zijn lidmaatschap van de
Staatscommissie inzake de financi&amp;euml;le toestand der gemeenten van
1903 tot 1907 gebleken, dat men ook van de zijde van de regering zijn
deskundigheid op prijs bleef stellen. Uit hoofde van zijn
bankiersfunctie, maar evenzeer dank zij zijn grote ervaring en erkende
bekwaamheden, was Hintzen ten slotte commissaris of lid van Raden van
Beheer bij talrijke bedrijven, zoals de Nationale
Levensverzekering-Bank, de Koninklijke Paketvaart Maatschappij, de
Nederlandsche Scheepshypotheekbank en de Nederlandsche Gist- en
Spiritusfabriek te Delft.&lt;/p&gt;
&lt;p&gt;Tijdens de jaren van de Eerste Wereldoorlog kreeg Hintzen de
gelegenheid zijn capaciteiten in uitzonderlijke omstandigheden te
tonen. Reeds in augustus 1914 werd hij voorzitter van een
Steuncomit&amp;eacute; tot hulp aan slachtoffers van de omstandigheden van de
mobilisatie. Maar van bijzonder belang was zijn medewerking aan de
oprichting en werkzaamheden van de Nederlandsche Overzee
Trustmaatschappij. Als lid van haar uitvoerende commissie van vijf
leden had hij een groot aandeel in het moeilijke beleid dat ten behoeve
van de Nederlandse economie ten aanzien van de oorlogvoerende partijen
gevoerd moest worden. Sedert november 1917 maakte hij deel uit van de
selecte groep vertegenwoordigers uit het bedrijfsleven die wekelijks
onder voorzitterschap van jhr. A.M. Snouck Hur-gronje op het
departement van Buitenlandse Zaken bijeenkwamen om de internationale
handelsmoeilijkheden voor neutraal Nederland te bespreken. Vanaf de
zomer van 1919 ten slotte werkte hij mee aan de toen door de
be&amp;euml;indiging van de wereldoorlog gewenste liquidatie van de
Nederlandsche Overzee Trustmaatschappy, die pas in maart 1926 voltooid
kon worden.&lt;/p&gt;
&lt;p&gt;Voor dit alles vond Hintzen de hem toekomende erkenning en
waardering. In 1928 verleende de Nederlandsche Handels-Hoogeschool te
Rotterdam hem een eredoctoraat. Op zijn tachtigste verjaardag werd hij
van vele zijden gehuldigd, waarbij G. Vissering, de toenmalige
president van De Nederlandsche Bank, er in het bijzonder aan herinnerde
hoe Hintzen in de laatste jaren van de economische boomperiode voor
Nederland reeds had voorvoeld welk groot gevaar er ook voor zijn land
dreigde. Tevens wees hij op Hintzens gelijkmatig karakter: een man die
zich vrijwel nooit gehaast, nerveus of boos toonde tijdens hooglopende
meningsverschillen in vergaderingen; niet uit onverschilligheid, maar
omdat hij te zeer in de beraadslagingen verdiept was. Bij Hintzens dood
schreef Ernst Heldring over hem in zijn 
&lt;em&gt;Herinneringen en Dagboek:&lt;/em&gt;

'Een uitmuntend econoom, een hoogstaand man, die alles voor het
algemeen belang over had, wars van alle Streberei en met een
voortreffelijk inzicht in zaken, iemand waarvoor men het hoofd
buigt.'(p. 1011.)&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Koloniaal Protectionisme, geschreven naar aanleiding van de brochure
van den Heer Joseph Jacobson&lt;/em&gt;

(Rotterdam, 1880); 
&lt;em&gt;Jaarverslag van de Kamer van Koophandel en Fabrieken van Rotterdam
1911,&lt;/em&gt;

23 e.v.; 
&lt;em&gt;Armwezen en Sociale Voorzorg&lt;/em&gt;

(Rotterdam, 1920); 'Op ten Noort', in 
&lt;em&gt;De Gids&lt;/em&gt;

88 (1924) I, 289-292; 'Jan Hudig', in 
&lt;em&gt;Rotterdamsch Jaarboekje&lt;/em&gt;

3e reeks 3 (1925) 1-10; 'Uit de Geschiedenis van de Vereeniging tot
Verbetering van Armenzorg, 1878-1928' in 
&lt;em&gt;Mededeelingen... van 5-1-1928,&lt;/em&gt;

no. 76; 'Dr. A. Plate', in 
&lt;em&gt;De Economist&lt;/em&gt;

77 (1928) l-4; Dr. G.H. Hintzen, 
&lt;em&gt;Herinneringen uit mijn leven, 1851-1931&lt;/em&gt;

[Rotterdam, ca. 1931]. Aanwezig in bibliotheek Gemeente Archief
Rotterdam. Verder verschillende preadviezen voor de Vereeniging voor de
Staathuishoudkunde en de Statistiek (1894 en 1914) en de Nederlandsche
Vereeniging voor Armenzorg en Weldadigheid te Amsterdam
(1912).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'G.H. Hintzen', in 
&lt;em&gt;Bekende Rotterdammers. Biografisch Maandschrift 1927,&lt;/em&gt;

305-308; F. de Vries, in 
&lt;em&gt;Jaarboek der Nederlandsche Vereeniging voor Hooger Handelsonderwijs
te Rotterdam 1927-1928,&lt;/em&gt;

125-133; G. Vissering, in 
&lt;em&gt;NRC&lt;/em&gt;

(ochtendblad), 10-1-1931; W.A. Mees, in 
&lt;em&gt;Rotterdamsch Jaarboekje&lt;/em&gt;

4e reeks 1 (1933) 39-50; 'In Memoriam Dr. G.H. Hintzen', 
&lt;em&gt;in Almanak van het Rotterdamsch Studentencorps voor het jaar
1933,&lt;/em&gt;

145; M.C. Nijland, in 
&lt;em&gt;Armenzorg. Orgaan van de Vereeniging tot Verbetering van Armenzorg
te Rotterdam 1933,&lt;/em&gt;

13 (maart) 1-2; Ch.A. van Manen, 
&lt;em&gt;De Nederlandsche Overzee Trustmaatschappy...&lt;/em&gt;

('s-Gravenhage, 1935. 8 dl. in 6bd.).&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

