<biodes version="1.0">
  <fileDesc>
    <title>Vries, Jan Pieter Marie Laurens de (1890-1964)</title>
    <ref target="http://resources.huygens.knaw.nl/bwn1880-2000/lemmata/bwn2/vriesjpml"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriesjpml</idno>
    <persName><name type="geslachtsnaam">Vries</name>, Jan Pieter Marie Laurens de</persName>
    <sex value="1"/>
    <event type="birth" when="1890"/>
    <event type="death" when="1964"/>
    <state type="occupation">volkskundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries, Jan Pieter Marie Laurens de&lt;/strong&gt;, germanist en volkskundige (Amsterdam 11-2-1890 - Utrecht 23-7-1964).

Zoon van Laurens de Vries, hoofdonderwijzer, en Anthonetta Christina
Vermast. Op 19-10-1915 gehuwd met Maria Machteld Vogel. Uit dit
huwelijk werden 1 zoon en 2 dochters geboren.



&lt;/p&gt;
&lt;p&gt;De Vries bewaarde aan zijn jeugdjaren in Amsterdam slechte
herinneringen: in zijn necrologie maakt dr. P.J. Meertens gewag van een
sombere sfeer in het ouderlijk huis en van een voortgejaagd worden op
verschillende scholen. Werd de begaafde zoon hier slachtoffer van de
ambities van de vader? Zijn studies vonden in elk geval onverdroten
voortgang: na de HBS en het staatsexamen gymnasium volgde in 1909 de
studie Nederlands en germanistiek aan de Universiteit van Amsterdam,
met cum laude afgelegde kandidaats- en doctoraal examens, en bekroond
met een eveneens met lof verdedigde dissertatie bij prof.dr. R.C. Boer
op &lt;em&gt;Studi&amp;euml;n over Faer&amp;ouml;rsche balladen&lt;/em&gt;
in 1915. Het jaar daarvoor was De Vries in verband met het uitbreken
van de wereldoorlog gemobiliseerd; een groot deel van de oorlog lag hij
in Brabant in garnizoen. De neerslag ervan is te vinden in de onder het
pseudoniem Jan van Lokeren gepubliceerde roman 
&lt;em&gt;Een enkeling in de massa&lt;/em&gt; (1918), een titel die de inhoud voldoende weergeeft. In 1919 volgde een
aanstelling tot leraar Nederlands aan de gemeentelijke HBS te Arnhem.
In die stad kwam De Vries in een kring waarin ook mensen als Jan
Greshoff, Albert Besnard en Bernard Verhoeven, alsmede de Italiaanse
fascist Giacomino Antonini te vinden waren. Met uitzondering van
Verhoeven, zo schreef Greshoff in zijn onder pseudoniem Otto P. Reys
gepubliceerde &lt;em&gt;Dichters in het koffyhuis&lt;/em&gt;
(1925), leek 'geen van de aanwezige heeren... een bewonderaar der
democratie en van het parlementaire stelsel' 
&lt;em&gt;(ibidem,&lt;/em&gt; 60). De wat stille De Vries, merkte Gresshoff verder op, kwam in dat
gezelschap juist los wanneer de nadelen der democratie aan de orde
kwamen. Intussen toonde de jonge leraar zich een harde werker: samen
met Greshoff voltooide hij in 1925 een eendelige 
&lt;em&gt;Geschiedenis der Nederlandsche letterkunde,&lt;/em&gt;
terwijl voorts de Scandinavische letterkunde zijn grage aandacht
genoot, zoals o.a. blijkt uit zijn &lt;em&gt;Henrik Ibsen&lt;/em&gt;
(1924) en enkele vertalingen. Deze werken waren de vruchten van een
studieverblijf in Noorwegen, dat mogelijk was geworden door een hem
toegekend stipendium.&lt;/p&gt;
&lt;p&gt;Het bleek echter alras dat zijn eigenlijke belangstelling
voornamelijk uitging naar het wijde gebied der Germaanse oudheid. 
&lt;em&gt;De Wikingen in de lage landen bij de zee&lt;/em&gt;
(1923) vestigde op dit terrein zijn wetenschappelijk krediet, samen met
diverse andere publikaties, waaronder een tekstuitgave van het
Middelhoogduitse epos &lt;em&gt;Rother&lt;/em&gt; in 1922. Dit maakt hem de aangewezen man om in 1926 C. C. Uhlenbeck op
te volgen als hoogleraar in Leiden in het Gotisch, het Angelsaksisch,
de vergelijkende grammatica der Indogermaanse talen, het
Middelhoogduits en in het algemeen de oude talen en letterkunde der
Germaanse volken. Hij aanvaardde deze omvattende opdracht met een
inaugurele rede over 
&lt;em&gt;Traditie en persoonlijkheid in de Oudgermaansche epische kunst&lt;/em&gt;
(1926). In de nu volgende jaren ontplooide De Vries een buitengewone
activiteit, waarbij hij zich verdienstelijk maakte zowel door zijn
wetenschappelijk werk als door zijn organisatorische initiatieven. Als
man van wetenschap bleef hij in de eerste plaats geboeid door de
Oudgermaanse wereld. Naast velerlei artikelen in binnen- en
buitenlandse bladen was het vooral zijn 
&lt;em&gt;Altgermanische Religionsgeschichte&lt;/em&gt;

(1935-1937. 2 dl., herz. uitg. 1956-1957) die zijn reputatie vestigde
als een van de meest vooraanstaande geleerden op dit terrein. Voor het
Nederlandse publiek schreef hij een wat populairder overzichtswerk. 
&lt;em&gt;De Germaansche oudheid&lt;/em&gt;

(1930, in 1941 herdr. onder de titel 
&lt;em&gt;De Germanen).&lt;/em&gt;

In dit verband mag ook niet onvermeld blijven zijn vertaling van de 
&lt;em&gt;Edda,&lt;/em&gt;

die in 1938 werd gepubliceerd en in 1978 nog werd herdrukt.&lt;/p&gt;
&lt;p&gt;Met deze belangstelling waren De Vries' werk op het gebied van
de Volkskunde en zijn onderzoekingen naar de aard van het sprookje nauw
verbonden. Hij zag in het sprookje een verhaalvorm die als het ware in
het verlengde van de oude mythe lag. Ten aanzien van de Volkskunde gaf
De Vries zich grote moeite deze op wetenschappelijke leest te schoeien.
Een menigte artikelen gaf daarbij leiding en voorbeeld; in 1937 trad
hij bovendien toe tot de redactie van het 
&lt;em&gt;Nederlandsch tijdschrift voor Volkskunde.&lt;/em&gt;

Wel waarschuwde hij de wetenschappelijke betekenis van de Volkskunde
niet te overschatten, bijvoorbeeld in zijn artikel 'Volkskunde en
volkenkunde als hulpwetenschappen der godsdienstgeschiedenis' in 
&lt;em&gt;Mensch en Maatschappij&lt;/em&gt;

8 (1932) 452-464. Met name wees hij erop dat modern volksgeloof geen
rudimentaire overleveringen van religieuze gebruiken behoeft te
bevatten, en als ingedrongen bijgeloof de onderzoeker eer op een
dwaalspoor kan brengen. Als popularisator leverde hij een bijdrage aan
het werk 
&lt;em&gt;Volk van Nederland,&lt;/em&gt;

dat in 1937 onder zijn redactie verscheen (3e gew. dr. 1943). Op
organisatorisch gebied nam De Vries in 1934 het initiatief tot een
Interuniversitaire Commissie ter Voorbereiding van een Volkskundeatlas.
Aan de - door persoonlijke rivaliteit veroorzaakte - concurrentie met
de Volkskunde-commissie van de Koninklijke Nederlandsche Akademie van
Wetenschappen kwam een einde door De Vries' benoeming in de
Akademie in 1938; als gevolg daarvan hief de Interuniversitaire
Commissie zich in 1940 op.&lt;/p&gt;
&lt;p&gt;Op al deze terreinen toonde De Vries zich een man van inzicht en
initiatief. En alsof deze werkzaamheden nog niet voldoende waren voerde
hij van 1932 tot 1938 praktisch op z'n eentje de hoofdredactie van
de vijfde druk der 
&lt;em&gt;Winkler Prins Encyclopedie.&lt;/em&gt;

De Vries was een boeiend spreker en een boeiend hoogleraar, maar door
zijn autoritaire overtuigingen ook een weinig benaderbaar man. In de
Tweede Wereldoorlog brachten zijn opvattingen hem tot een vorm van
collaboratie met de Duitse bezetters die hem na de oorlog zijn positie
zou kosten. Zodra de bezetting in 1940 een feit was riep hij in een
brochure. 
&lt;em&gt;Naar een betere toekomst,&lt;/em&gt;

op een streep te zetten onder het verleden, de democratie en het
individualisme. Hij wees daarbij op het Duit
&lt;em&gt;se&lt;/em&gt;

voorgaan op de weg die ook Nederland zou moeten gaan naar leiderschap
en dienst aan de natie. Men vindt hier de neerslag van De Vries'
ongetwijfeld oprechte overtuiging dat de tijd voor een nieuwe start was
gekomen. We hoeven slechts te herinneren aan zijn reeds in de Arnhemse
tijd uitgesproken antidemocratische gevoelens; voegen we daar het
algemene beeld van zijn autocratische persoonlijkheid aan toe, dan mag
het niet verwonderen dat De Vries in 1940 de weg volgde die hij is
gegaan. Hij had in sommige opzichten beter kunnen weten, althans beter
op de hoogte kunnen zijn van de verderfelijke tendenties in het
nationaal-socialisme. Zijn conservatieve Leidse collega Huizinga toonde
zich er reeds in een vroeg stadium niet blind voor. Maar De Vries'
eigen aard, gevoegd wellicht bij zijn predispositie voor de Duitse
wetenschap, bracht hem van een op zich zelf legitieme wetenschappelijke
belangstelling tot een acceptatie van de nieuwe Duitse orde. Niet dat
hij daarbij kritiekloos in het Duitse vaarwater voer. Zo waarschuwde
hij in 1941 in het woord vooraf van zijn boek 
&lt;em&gt;De Germanen&lt;/em&gt;

tegen 'voorstellingen die in een al te onkritische geestdrift haar
oorsprong vinden' (blz. VI). In oorlogstijd produceerde hij
bovendien een standaardwerk als de 
&lt;em&gt;Altnordische Literaturgeschichte&lt;/em&gt;

(1941-1942. 2 dl.; herz. uitg. 1964-1967). Ook weigerde hij lid te
worden van de NSB. Maar hij trad wel op als vice-pr&amp;eacute;sident van de
Nederlandse Kultuurkamer, terwijl hij in radiolezingen en publikaties
blijk gaf van zijn sympathie voor het nationaal-socialisme. Later kwam
daar nog bij het zich als begunstiger aanmelden bij de Germaansche ss.
Toen de zaak voor de Duitsers verloren bleek vluchtte De Vries met
z'n gezin in september 1944 naar Leipzig.&lt;/p&gt;
&lt;p&gt;Op 27-2-1946 werd hij ontslagen als hoogleraar aan de Leidse
Universiteit; zijn lidmaatschappen van de Koninklijke Nederlandse
Akademie van Wetenschappen en de Maatschappij der Nederlandse
Letterkunde te Leiden werden vervallen verklaard. Op 11-6-1948
verleende de Hoge Autoriteit fiat-executie op de uitspraak van het
Tribunaal voor het Arrondissement 's-Gravenhage van 24-5-1948
waarbij De Vries schuldig werd verklaard aan een ernstig geval van
intellectuele collaboratie. Als bijzondere maatregelen werden
internering, beperkt tot de duur van de in verzekerde bewaring te Vught
vanaf 10-10-1946 doorgebrachte tijd, en uitsluiting van actief en
passief kiesrecht opgelegd.&lt;/p&gt;
&lt;p&gt;Aangezien De Vries geen bron van inkomsten meer had werd voor hem de
weg geopend naar een leraarsbetrekking, hoewel dit aanvankelijk enige
kritiek ontmoette in verband met zijn politiek verleden; van 1948 tot
1955 was hij werkzaam als leraar Nederlands aan het lyceum in Oostburg,
Zeeuws-Vlaanderen. Hoewel zijn bibliotheek goeddeels verloren was
gegaan, en ondanks het - overigens zelf verkozen - isolement van
Oostburg heeft De Vries toch zijn wetenschappelijke produktie hervat op
een manier die bewondering en respect afdwingt. Zijn onderzoekingen
naar sprookjesmotieven werden hervat, terwijl na 1957, toen het
echtpaar De Vries naar Utrecht was verhuisd, een respectabel aantal
boeken achter elkaar het licht zag: een beknopt 
&lt;em&gt;Etymologisch woordenboek&lt;/em&gt;

in de Aulareeks (1958), een attractief overzicht van 
&lt;em&gt;Heldenlied en heldensage&lt;/em&gt;

in die zelfde reeks (1959), dat vertaald werd in het Duits en in het
Engels, en dat getuigt van de grote belezenheid en wetenschappelijke
durf van de schrijver. In de Aulareeks verschenen tevens nog een 
&lt;em&gt;Godsdienstgeschiedenis in vogelvlucht&lt;/em&gt;

(1961) en een - minder geslaagd - 
&lt;em&gt;Woordenboek der Noord- en Zuid-Nederlandse plaatsnamen&lt;/em&gt;

(1962). Naast de Germanen bleken nu ook de Kelten binnen zijn blikveld
te vallen, zoals naar voren kwam in zijn 
&lt;em&gt;Kelten und Germanen&lt;/em&gt;

van 1960, en de 
&lt;em&gt;Keltische Religionsgeschichte&lt;/em&gt;

van 1961. Het zelfde jaar 1961 bracht als vrucht van zijn inspanningen
nog een tweetal grote werken: het 
&lt;em&gt;Altnordisches etymologisches W&amp;ouml;rterbuch, aan&lt;/em&gt;

de voorbereiding waarvan De Vries al vele jaren gewerkt had, en een 
&lt;em&gt;Forschungsgeschichte der Mythologie,&lt;/em&gt;

ook dit weer een werk van oorspronkelijk inzicht en moed. In zijn
laatste jaren werkte hij vooral aan het grote 
&lt;em&gt;Nederlands etymologisch woordenboek,&lt;/em&gt;

dat vanaf 1963 tot 1971 in afleveringen verscheen en dat na De
Vries' overlijden naar zijn aantekeningen werd voltooid door F. de
Tollenaere.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de selectieve bibliografie van De Vries'
wetenschappelijk werk in zijn 
&lt;em&gt;Kleine Schriften&lt;/em&gt;

[Hrsg. von K. Heeroma u.a.] (Berlin, 1965). Voorts: 
&lt;em&gt;Naar een betere toekomst&lt;/em&gt;

(Amsterdam, [1940]) en 
&lt;em&gt;Het herwonnen verleden&lt;/em&gt;

('s-Gravenhage, 1944).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ottto P. Reys, 
&lt;em&gt;Dichters in het koffyhuis...&lt;/em&gt;

(Baarn, 1925) 59-60; 
&lt;em&gt;Jaarboek der Rijksuniversiteit te Leiden 1927,&lt;/em&gt;

121-122; S.J. Fockema Andreae, in 
&lt;em&gt;Onoma. Bibliographical and information bulletin&lt;/em&gt;

10 (1962-1963) 311-313; D.P. Blok, in 
&lt;em&gt;Mededelingen van de Vereniging voor Naamkunde te Leuven...&lt;/em&gt;

40 (1964) 137-139; P.J. Meertens, in 
&lt;em&gt;Volkskunde 65&lt;/em&gt;

(1964) 97-113 en het voorbericht van K. Heeroma in de onder P vermelde 
&lt;em&gt;Kleine Schriften,&lt;/em&gt;

V-VII.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

