<biodes version="1.0">
  <fileDesc>
    <title>Weitzel, August Wilhelm Philip (1904-1989)</title>
    <ref target="http://resources.huygens.knaw.nl/bwn1880-2000/lemmata/bwn5/weitzel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">weitzel</idno>
    <persName><name type="geslachtsnaam">Weitzel</name>, August Wilhelm Philip</persName>
    <sex value="1"/>
    <event type="birth" when="1904"/>
    <event type="death" when="1989"/>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/weitzel.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Weitzel, August Wilhelm Philip&lt;/strong&gt;, omroepmedewerker (Teteringen (N.Br.) 11-5-1904 - Hilversum 23-11-1989). 
Zoon van Johan Philip Weitzel, legerofficier, en Wilhelmina
  Jacoba Spanjaard. Gehuwd op 19-3-1931 met Pieternella Cornelia
  Zimmermann (geb. 1911). Uit dit huwelijk werden 1 zoon en 1
  dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/weitzel.jpg' alt='afbeelding van Weitzel, August Wilhelm Philip'&gt;Guus Weitzel was het enige kind van een beroepsofficier.
    Deze bereikte de rang van majoor bij de infanterie en was
    verbonden aan de Koninklijke Militaire Academie in Breda. Hij
    stierf toen zijn zoon zes jaar oud was. Nadat Guus de lagere
    school had doorlopen, verhuisde hij met zijn moeder in 1917
    naar Den Haag. Hier bezocht Guus de vijfjarige HBS aan de
    Tijmstraschool. De studie wilde echter niet vlotten, omdat de
    radiotechniek en de jazzmuziek, die toen juist in opkomst
    waren, spoedig al zijn aandacht opeisten. Zo speelde hij enige
    jaren als drummer in de viermans amateurband 'The Jazz Devils'.
    In 1923 en 1924 trad dit jazzorkestje geregeld op voor de
    eerste Nederlandse omroepzender PCGG van ingenieur H.H.
    Schotanus &amp;agrave; Steringa Idzerda, die gevestigd was aan de
    Beukstraat in Den Haag. Tijdens deze optredens mocht Weitzel de
    nummers aankondigen. Hij deed dit zo goed en met zo veel
    geestdrift, dat Idzerda - die kennelijk over een vooruitziende
    blik beschikte - tegen Weitzel zei: 'Dat omroepen, d&amp;aacute;t zou
    iets voor jou zijn!'&lt;/p&gt;
&lt;p&gt;Weitzel behaalde in 1924 het einddiploma HBS en studeerde
    nog korte tijd Latijn. Vervolgens ging hij naar Z&amp;uuml;rich om
    er aan een studie in de technische wetenschap te beginnen. Bij
    gebrek aan wiskundige aanleg moest hij deze studie eveneens
    spoedig opgeven. Hij bleef in het buitenland, waar hij talen
    studeerde en zich bekwaamde in internationale
    handelscorrespondentie. Pas in 1926 keerde hij in Nederland
    terug. Weitzel, die aanvankelijk geen vaste baan kon vinden,
    begon samen met een vriend een handel in radio-onderdelen en
    -toestellen. Toen deze onderneming mislukte, trad Weitzel als
    medewerker van de verkoopafdeling elektronische apparatuur in
    dienst van de NV Idzerda Radio. Op 1 juli 1927 aanvaardde
    Weitzel een administratieve baan bij de kort daarvoor
    opgerichte Nederlandsche Omroep-Vereeniging, die eveneens in
    Den Haag gevestigd was. In zijn vrije uren was hij eind 1927
    nog korte tijd drummer bij het Haagse jazzorkest 'The Queen's
    Melodists'. Bij de Nederlandsche Omroep-Vereeniging werd
    Weitzel weldra aangesteld als omroeper-administrateur. Toen
    deze omroepvereniging op 1 januari 1928 met de Algemeene
    Nederlandsche Radio Omroep in Hilversum opging in de Algemeene
    Vereeniging Radio Omroep (AVRO), trad hij daar in dienst.&lt;/p&gt;
&lt;p&gt;In april 1928 verhuisde Weitzel van Den Haag naar Hilversum,
    ofschoon hij bij de AVRO aanvankelijk werd tewerkgesteld bij de
    afdeling Programmaleiding in het hoofdkantoor in Amsterdam.
    Aangezien hij in Hilversum als vrijgezel op kamers woonde, was
    hij in de gelegenheid in de avonduren directeur-omroeper Willem
    Vogt te assisteren bij diens werk in de studio. Langzamerhand
    mocht Weitzel het omroepen van de directeur overnemen, en na
    enige tijd werkte hij ook overdag in Hilversum. Hij kondigde de
    programma's aan, zoals de concerten van het
    Concertgebouworkest, waardoor hij grote bekendheid verwierf.
    Juist in die tijd stond de radio-omroep als noviteit in het
    middelpunt van de belangstelling, en de omroepmedewerkers
    deelden in deze populariteit. Tot zijn eigen verwondering
    bemerkte Weitzel dat hij plotseling een nationale beroemdheid
    was geworden. Door zijn correcte optreden, beschaafde uitspraak
    en opgewekte stemgeluid had hij de sympathie van luisterend
    Nederland gewonnen. Zijn bevlogenheid voor het radiowerk -
    arbeidsdagen van zestien uur waren geen uitzondering - eiste na
    enige jaren zijn tol: van maart 1934 tot maart 1935 moest hij
    in Davos kuren voor een longaandoening. Na zijn terugkeer
    verwierf Weitzel vooral grote populariteit door zijn
    presentatie van amusementsprogramma's. Iedere week, wanneer
    AVRO's 
    &lt;em&gt;Bonte Dinsdagavondtrein&lt;/em&gt;

    werd uitgezonden, ontving Weitzel - steevast gekleed in smoking
    - niet alleen de medewerkers, onder wie vermaarde binnen- en
    buitenlandse artiesten, maar ook het uit alle delen van het
    land toegestroomde publiek. In juli 1936 werd Weitzel benoemd
    tot chef-omroeper.&lt;/p&gt;
&lt;p&gt;Na de Duitse inval mocht de AVRO op 15 mei 1940 de
    uitzendingen hervatten, en Weitzel trad als vanouds op als
    omroeper. Dat hij als bekende Nederlander zijn stem leende aan
    de radio-omroep onder nationaal-socialistische heerschappij,
    verleende dit instituut een status die bij veel luisteraars
    verwarring wekte: 'zo verfoeilijk kon het toch niet zijn, als
    zelfs Guus Weitzel eraan meewerkte?' Hem leek te ontgaan welke
    gevolgen zijn optreden had. Ofschoon hij geen
    nazi-sympathie&amp;euml;n koesterde en ook nooit lid van de
    Nationaal Socialistische Beweging (NSB) is geweest, was hij
    door zijn kritiekloze houding en verregaande medewerking toch
    zeker een collaborateur. Na de 'concentratie' in maart 1941
    verloren de bestaande omroeporganisaties, waaronder de AVRO,
    hun uitzendrechten. Hun taak werd overgenomen door de
    nazi-gezinde Nederlandsche Omroep. Weitzel was daarin tot het
    einde van de bezetting hoofd van het bureau Programmadienst,
    een belangrijke functie, die men hem wegens zijn uiterste
    plichtsbetrachting ten volle toevertrouwde. Ook al was zijn
    werk organisatorisch van aard, toch stond hij erop de
    belangrijkste programma's, zoals de redevoeringen van
    NSB-leider A.A. Mussert en de Wehrmachtconcerten, zelf aan te
    kondigen.&lt;/p&gt;
&lt;p&gt;Na de bevrijding moest Weitzel zich verantwoorden voor zijn
    houding tijdens de bezetting. In november 1945 besliste de
    Commissie voor de Zuivering van het Radio-omroeppersoneel dat
    hij gedurende drie jaar geen leidende functie bij de omroep
    mocht vervullen, niet voor de microfoon mocht spreken of enige
    omroeporganisatie naar buiten mocht vertegenwoordigen. Na enige
    tijd is Weitzel tegen deze beslissing in beroep gegaan. Hij
    wist aan te tonen dat hij in 1940 zijn omroepwerk voortzette op
    verzoek van en in 1943 in opdracht van de illegaliteit. Het
    bleek voorts dat Weitzel en zijn vrouw tijdens de bezetting
    allerlei verzetswerk hadden gedaan en joodse onderduikers in
    hun woning hadden ondergebracht. Op 11 juli 1947 verleende de
    Revisiecommissie Weitzel volledige rehabilitatie: hij mocht
    alle functies in het omroepwezen vervullen. In 1954 ontvingen
    Weitzel en zijn vrouw elk twee onderscheidingen van de
    Belgische regering voor het werk dat zij voor een belangrijke
    Belgische verzetsgroep hadden verricht.&lt;/p&gt;
&lt;p&gt;Ondertussen had Weitzel na de bevrijding een administratieve
    baan gekregen bij Radio Herrijzend Nederland, een omroep die in
    januari 1946 werd omgevormd tot Radio Nederland in
    Overgangstijd. Hier werkte hij mee aan het programma voor de
    Nederlandse strijdkrachten. Op 11 november 1946 werd hij
    overgeplaatst naar de afdeling Wereldomroep, die via de
    kortegolfzender PCJ uitzond naar Oost- en West-Indi&amp;euml;,
    alsmede naar Zuid-Afrika. Op 15 april 1947 werden deze
    uitzendingen ondergebracht in de nieuwe stichting Radio
    Nederland Wereldomroep. Aangezien Weitzel een warm voorstander
    was van een nationale omroep, keerde hij niet meer terug naar
    de AVRO.&lt;/p&gt;
&lt;p&gt;Bij de Wereldomroep verruilde hij in juni 1948 zijn
    kantoorbaan voor de betrekking van verslaggever, nadat hij als
    invaller tot ieders tevredenheid een reportage had gemaakt over
    de opening van het hengelsportseizoen. In de naoorlogse jaren
    maakte Weitzel 2414 interviews en ooggetuigeverslagen. Allengs
    werd Weitzel voor de luisteraars van de Wereldomroep de
    vertrouwde stem uit het vaderland. Hoogtepunten waren zijn
    reportages over de watersnood en de afsluiting van de
    stroomgaten in 1953. Na het verslaan van de inhuldiging van
    koningin Juliana, in september 1948, werden 'Oranjereportages'
    Weitzels grote specialiteit. Bij Koninklijke evenementen, zoals
    bezoeken in binnen- en buitenland, waaronder de grote reis naar
    Suriname en de Nederlandse Antillen in 1955, was Weitzel
    steevast met de Wereldomroepmicrofoon aanwezig. De uitvoering
    van de Zuiderzee- en de Deltawerken hadden Weitzels bijzondere
    belangstelling; talrijke boeiende en steeds op
    perfectionistische wijze voorbereide documentaires hierover
    getuigden van zijn grote vakmanschap. Bovendien heeft Weitzel
    gedurende meer dan twintig jaar iedere week voor verschillende
    delen van de wereld het koopvaardijprogramma 'Het Schip van de
    Week' gepresenteerd, waarbij hij als gastheer optrad voor
    families van zeevarenden, die via de kortegolf een korte groet
    mochten uitspreken. In zijn vrije tijd zwierf Weitzel graag
    rond in de vrije natuur. Hij bezat een grote kennis van flora
    en fauna, waarover hij graag - ook voor de radio - vertelde.
    Voorts was hij een verwoed hengelaar. In 1959 verhuisde hij
    naar een woonark bij Loenen aan de Vecht. Na zijn pensionering,
    in mei 1969, ging hij weer in Hilversum wonen, waar de eens zo
    gevierde omroeper twintig jaar later geheel vergeten
    overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Weitzel bij de afdeling Bibliotheek en
  Documentatie van het NAA Omroepmuseum te Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Uit de oude radio-doos', in 
    &lt;em&gt;Goede Ontvangst&lt;/em&gt;

    3 (1957) 6 - 5 (1959) 7 [16 afleveringen].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Het Parool&lt;/em&gt;, 29-11-1989 en in 
  &lt;em&gt;NRC Handelsblad&lt;/em&gt;, 29-11-1989: H.G. Cannegieter, 'Guus Weitzel', in 
  &lt;em&gt;Morks-Magazijn&lt;/em&gt;

  38 (1936) II, 449-458; 'Guus Weitzel 25 jaar bij omroep', in 
  &lt;em&gt;De Telegraaf&lt;/em&gt;, 8-11-1952; 'Guus Weitzel: bekwaam, ijverig en eenvoudig', 
  &lt;em&gt;ibidem&lt;/em&gt;, 24-10-1955; Hans Stevens, 'Radiopionier Guus Weitzel zegt
  microfoon vaarwel', in 
  &lt;em&gt;De Tijd&lt;/em&gt;, 7-5-1969; Gerard P&amp;acirc;ques, 'De Soestdijkse avonturen van
  Guus Weitzel', in 
  &lt;em&gt;de Volkskrant&lt;/em&gt;, 21-6-1969; Cor Dokter, 'Guus Weitzel: een stem als een spijker'
  [Fotoreportage], in 
  &lt;em&gt;Televizier&lt;/em&gt;, 21-6-1969; Dick Verkijk, 
  &lt;em&gt;Radio Hilversum, 1940-1945. De omroep in de oorlog&lt;/em&gt;

  (Amsterdam 1974); Jan van Herpen, 'Guus Weizel 85 jaar', in 
  &lt;em&gt;Aether&lt;/em&gt;

  11 (apr. 1989) 3-5.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Morks-Magazijn&lt;/em&gt;

  38 (1936) II, tegenover p. 449.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

