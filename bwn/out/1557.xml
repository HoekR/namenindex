<biodes version="1.0">
  <fileDesc>
    <title>Roskam, Evert Jan (1892-1974)</title>
    <ref target="http://resources.huygens.knaw.nl/bwn1880-2000/lemmata/bwn4/roskam"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roskam</idno>
    <persName><name type="geslachtsnaam">Roskam</name>, Evert Jan</persName>
    <sex value="1"/>
    <event type="birth" when="1892"/>
    <event type="death" when="1974"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ROSKAM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roskam, Evert Jan&lt;/strong&gt;, politicus 
  (Barneveld 22-1-1892 - Ede 4-10-1974). 
Zoon van Hendrikus Roskam, winkelier en graanhandelaar, en
  Dirkje Bloemendaal. Gehuwd op 14-11-1913 met Gerritje Overeem.
  Uit dit huwelijk werden 3 zoons en 3 dochters geboren.
  
&lt;img src=&amp;quot;images/ROSKAM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Roskam, Evert Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Roskam groeide op in een gereformeerd middenstandsgezin. Hij
    volgde een HBS-opleiding op een kostschool in Ede, maar brak
    die reeds na twee jaar af. Vervolgens werkte hij van zijn
    veertiende tot zijn achttiende in het levensmiddelenbedrijf van
    zijn vader en daarna twee jaar als volontair in een soortgelijk
    bedrijf te Arnhem. In 1913 keerde Roskam terug naar zijn
    geboortedorp om er een deel van de zaak van zijn vader over te
    nemen. Toen deze firma negen jaar later failliet ging - zijn
    vader was in 1915 overleden -, verhuisde Roskam van Barneveld
    naar Amsterdam, waar hij zich vestigde als koopman; met even
    weinig succes overigens, want in 1932 werd hij opnieuw failliet
    verklaard.&lt;/p&gt;
&lt;p&gt;De politiek had al vroeg Roskams belangstelling.
    Aanvankelijk was hij lid van de Anti-Revolutionaire Partij,
    waarmee hij echter in 1923 brak. In 1933 sloot hij zich aan bij
    de Nationaal-Socialistische Beweging (NSB) van A.A. Mussert.
    Hier trok hij al snel de aandacht, niet alleen als fel agitator
    voor de belangen van kleine boeren en middenstanders, maar ook
    als 'ideoloog'. Zo propageerde hij als &amp;eacute;&amp;eacute;n der
    eersten in de NSB de rassenleer, en hoewel Mussert deze leer
    toen nog afwees, liet hij hem wat dit betreft begaan. In 1934
    publiceerde Roskam een brochure met de veelzeggende titel 
    &lt;em&gt;De Nationaal Socialistische Beweging in Nederland in verband
    met ons christelijk volkskarakter en onze germaansche
    volksaard&lt;/em&gt;

    , en in oktober van dat jaar mocht hij op de vierde landdag van
    de NSB in Loosduinen een rede houden over 'De Leidersgedachte
    in den vrijen Dietschen staat', een geheel van 'Blut und
    Boden'-ideologie doordrongen betoog.&lt;/p&gt;
&lt;p&gt;Roskam kan dus gelden als een duidelijke exponent van de
    radicalisering die de NSB vanaf 1935 doormaakte en was dan ook
    weinig geschikt voor de rol die Mussert hem had toegedacht,
    namelijk als contactman met de gereformeerde kerken: in de in
    juli 1935 door Mussert ingestelde Raad voor Kerkelijke
    Aangelegenheden was Roskam secretaris van de (sub-)Raad voor
    Gereformeerden. Toen de generale synode van de Gereformeerde
    Kerken zich opmaakte om het NSB-lidmaatschap onverenigbaar te
    verklaren met de gereformeerde belijdenis, trachtte Roskam dit
    te voorkomen door de publikatie van een felle 'Open brief aan
    onze gereformeerde volksgenooten' (in 
    &lt;em&gt;Volk en Vaderland&lt;/em&gt;

    , 25-1-1936). Waarschijnlijk heeft dit averechts gewerkt, want
    op 2 oktober 1936 kondigde de synode het verbodsbesluit af.
    Roskam reageerde met de brochure 
    &lt;em&gt;Het calvinisme, de N.S.B. en de Gereformeerde Kerken&lt;/em&gt;

    en brak met de kerk van zijn jeugd.&lt;/p&gt;
&lt;p&gt;Van januari 1936 tot december 1937 was Roskam redacteur van 
    &lt;em&gt;Nieuw Nederland&lt;/em&gt;

    , het theoretisch maandblad van de NSB. Daarnaast werkte hij
    vanaf 1936 mee aan het blad 
    &lt;em&gt;De Wolfsangel&lt;/em&gt;

    - in 1937 omgedoopt in 
    &lt;em&gt;Der Vaderen Erfdeel&lt;/em&gt;

    en sinds 1939 
    &lt;em&gt;Volksche Wacht&lt;/em&gt;

    geheten -, het orgaan van de 'volkse' groep in de NSB rondom
    F.E. Farwerck. In april 1937 volgde hij R. van Houten op als
    directeur van 
    &lt;em&gt;Het Nationale Dagblad&lt;/em&gt;

    , dat onder redactie stond van M.M. Rost van Tonningen. Hij
    wist de verliezen van de exploitatie te beperken, onder andere
    door in Leiden een eigen drukkerij voor het blad aan te kopen.
    Toen begin 1938 de oplage echter tot 11.000 exemplaren was
    gedaald, eiste en verkreeg Mussert zijn ontslag als
    directeur.&lt;/p&gt;
&lt;p&gt;Opmerkelijk is dat Roskam, ondanks zijn affiniteit met
    Musserts volkse rivalen, zoals Rost van Tonningen, toch het
    vertrouwen van de NSB-leider behield. Deze maakte hem op 1
    december 1938 leider van de Agrarische Dienst van de NSB (vanaf
    1940 aangeduid als hoofd van afdeling VII - agrarische zaken -
    van het Hoofdkwartier). Daarmee begon voor de 'Saksische
    boerenzoon' Roskam zijn loopbaan als agrarische specialist van
    de NSB.&lt;/p&gt;
&lt;p&gt;Nadat hij tijdens de meidagen van 1940 in fort Spijkerboor
    ge&amp;iuml;nterneerd was geweest, kreeg Roskam op 13 juli 1940 de
    leiding van een toen opgerichte NSB-boerenorganisatie, het
    Boerenfront. Dit fuseerde in november 1940 met de Nationale
    Bond 'Landbouw en Maatschappij' in het Nederlandsch Agrarisch
    Front, weer onder leiding van Roskam. Van de 20.000 leden van
    'Landbouw en Maatschappij' ging overigens slechts een
    minderheid mee naar de nieuwe organisatie, en toen
    Reichskommissar A. Seyss-Inquart in oktober 1941 de
    Nederlandsche Landstand instelde als een publiekrechtelijk
    lichaam waarvan alle boeren automatisch lid werden, telde zij
    niet meer dan ongeveer 6000 leden. Roskam werd hoofd van de
    Landstand, met de titel 'boerenleider'.&lt;/p&gt;
&lt;p&gt;Roskam had zijn affiniteit met de 'volksen' inmiddels zover
    gedreven dat hij in juli 1941 lid was geworden van de
    Nederlandsche SS.
    &lt;em&gt;&lt;/em&gt;

    Hij had H.A. Rauter, de H&amp;ouml;here SS- und Polizeif&amp;uuml;hrer,
    voor zich gewonnen met de belofte de Landstand ideologisch in
    SS-richting te zullen sturen. Doch ook nu volbracht Roskam het
    kunststuk om zowel het vertrouwen van Rauter en de SS als dat
    van Mussert te behouden. Hoe hij hierin slaagde - door handige
    laveerkunst? door persoonlijke charme? -, is niet helemaal
    duidelijk, maar zeker is in ieder geval dat dit niet te danken
    was aan zijn prestaties als leider van de Landstand. Het
    ontbrak Roskam namelijk te enen male aan organisatorische
    capaciteiten. Al spoedig liet hij de opbouw van de Landstand
    geheel over aan zijn 'hoofdstafleider', O.F.J. Damave, die zich
    in zijn functie schaamteloos verrijkte, een corruptie waarvan
    hij zijn chef liet meeprofiteren. De toenemende klachten over
    het wanbeheer in de Landstand maakten dat Roskam in 1942
    Rauters protectie verloor, juist toen hij poogde H.M.
    Hirschfeld te verdringen als waarnemend secretaris-generaal op
    het departement van Landbouw en Visserij. Ten slotte kon
    departementale controle van het financi&amp;euml;le beheer van de
    Landstand niet langer worden tegengehouden, met als resultaat
    dat Damave op 7 september 1943 werd gearresteerd. Roskam, wiens
    medeplichtigheid aan Damaves malversaties was gebleken, hield
    de eer aan zichzelf en diende eind september 1943 zijn ontslag
    in als boerenleider. Mussert zag hem met spijt vertrekken en
    bleef hem persoonlijk goed gezind.&lt;/p&gt;
&lt;p&gt;Nadat Roskam als 'boerenleider' van het politieke toneel was
    verdwenen, werd hij voor het eerst echt boer. Al in 1942 had
    hij het beheer gekregen over een aan het Leger des Heils
    toebehorende hoeve, 'Groot Batelaar' in Lunteren; later pachtte
    hij deze boerderij. In december 1944 vertrok hij naar H&amp;uuml;de
    in Oldenburg (Duitsland), waar hij Verwalter werd van een
    boerderij van Freiherr von Witzleben. Daar werd hij in mei 1945
    gearresteerd.&lt;/p&gt;
&lt;p&gt;In mei 1948 veroordeelde het tribunaal te Arnhem Roskam tot
    drie en een half jaar internering met aftrek en levenslang
    ontzetting uit het kiesrecht. Aangezien de Hoge Autoriteit de
    straf te licht achtte en het fiat executio weigerde, bleef
    Roskam daarna nog ge&amp;iuml;nterneerd tot 24 november 1948, toen
    het kantongerecht-tribunaal te Nijmegen na een nieuw proces de
    Arnhemse uitspraak bevestigde.&lt;/p&gt;
&lt;p&gt;Na zijn vrijlating werd Roskam in de jaren vijftig opnieuw
    boer in de streek tussen Barneveld en Lunteren. Gedurende zijn
    laatste jaren woonde hij als rentenier in een kleine villa te
    Lunteren. Anders dan de meeste oud-NSB'ers schuwde hij de
    publiciteit niet. Hij schreef bijdragen voor 
    &lt;em&gt;De Vrije Boer&lt;/em&gt;

    , het blad van de Boerenpartij, en gaf eind jaren zestig enkele
    malen een interview, waarin hij blijk gaf zijn
    nationaal-socialistische denkbeelden in hoofdzaak te zijn trouw
    gebleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiedossier-E.J. Roskam en knipselcollectie
  bij het Rijksinstituut voor Oorlogsdocumentatie te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties en talrijke
    artikelen in kranten en tijdschriften: 
    &lt;em&gt;Het 'drama' Colijn. Ondergang van de Anti-Revolutionaire
    partij&lt;/em&gt;

    (Utrecht [1937]); 
    &lt;em&gt;De wereldbeschouwing van den Nederlandschen boer&lt;/em&gt;

    [S.l., 1939]; 
    &lt;em&gt;De stem van ons bloed&lt;/em&gt;

    [S.l., 1940]; 
    &lt;em&gt;De eenheid van stad en land. Rede ...&lt;/em&gt;

    (Leiden, 1940); 
    &lt;em&gt;Het Nederlandsch Agrarisch Front&lt;/em&gt;

    (Amsterdam, 1940).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Correspondentie van mr. M.M. Rost van Tonningen&lt;/em&gt;

  I: 
  &lt;em&gt;1921 - mei 1942&lt;/em&gt;

  . Ingel. en uitg. door E. Fraenkel-Verkade in samenw. met A.J.
  van der Leeuw ('s-Gravenhage, 1967); 
  &lt;em&gt;idem&lt;/em&gt;

  II: 
  &lt;em&gt;mei 1942 - mei 1945&lt;/em&gt;

  . Ingel. en uitg. door David Barnouw (Zutphen, 1993); A.A. de
  Jonge, 
  &lt;em&gt;Het nationaal-socialisme in Nederland. Voorgeschiedenis,
  ontstaan en ontwikkeling&lt;/em&gt;

  (2e dr.; 's-Gravenhage, 1979); Eelke de Jong, 'Boerenprofeet
  Roskam: het nationaal-socialisme leeft!', in 
  &lt;em&gt;Haagse Post&lt;/em&gt;

  , 17-8-1968; idem, 'De zwarte bladzij van het jubileumboek', in 
  &lt;em&gt;De Spiegel&lt;/em&gt;

  , 12-4-1969; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IV ('s-Gravenhage, 1972); 
  &lt;em&gt;ibidem&lt;/em&gt;

  , V ('s-Gravenhage, 1974); 
  &lt;em&gt;De SS en Nederland. Documenten uit SS-archieven 1935-1945&lt;/em&gt;

  . Ingel. en uitg. door N.K.C.A. in 't Veld (2 dln.;
  's-Gravenhage, 1976); J.H. de Ru, 
  &lt;em&gt;Landbouw en maatschappij. Analyse van een boerenbeweging in de
  crisisjaren&lt;/em&gt;

  (S.l., 1980); A.J.G.T. Sniekers, Politieke biografie van de
  NSB'er en 'boerenleider E.J. Roskam Hzn., 1933 - september 1943
  [Niet- gepubliceerde doctoraalscriptie geschiedenis, KU Nijmegen]
  (Nijmegen, 1983); Harmjan Dam, 
  &lt;em&gt;De NSB en de kerken. De opstelling van de Nationaal
  Socialistische Beweging in Nederland ten opzichte van het
  christendom en met name de gereformeerde kerken, 1931-1940&lt;/em&gt;

  (Kampen, 1986).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Roskam in 1940].&lt;/p&gt;



&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

