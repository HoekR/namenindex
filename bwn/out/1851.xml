<biodes version="1.0">
  <fileDesc>
    <title>Uhlenbeck, George Eug&#195;&#168;ne (1900-1988)</title>
    <author>K. van Berkel</author>
    <ref target="http://resources.huygens.knaw.nl/bwn1880-2000/lemmata/bwn6/uhlenbeck"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">uhlenbeck</idno>
    <persName><name type="geslachtsnaam">Uhlenbeck</name>, George Eug&#195;&#168;ne</persName>
    <sex value="1"/>
    <event type="birth" when="1900"/>
    <event type="death" when="1988"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/UHLENBECK.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Uhlenbeck, George Eug&amp;egrave;ne&lt;/strong&gt;, natuurkundige 
(Batavia (Java, Nederlands- Indi&amp;euml;) 6-12-1900 - Boulder (Colorado, Verenigde Staten) 31-10-1988). Zoon van Eugenius
Marius Uhlenbeck, legerofficier in Nederlands-Indi&amp;euml;, en Anne
Marie Constance Julie Beeger. Gehuwd op 23-8-1927 met Else
Ren&amp;eacute;e Ophorst (1905- 2000). Uit dit huwelijk werd 1 zoon
geboren. In 1952 verkreeg hij de Amerikaanse nationaliteit. 

&lt;/p&gt;
&lt;img src=&amp;quot;images/UHLENBECK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Uhlenbeck, George Eug&amp;egrave;ne&amp;quot; class=&amp;quot;bwnimg&amp;quot;&gt;
&lt;p&gt;De eerste zes jaren van zijn leven bracht George Uhlenbeck door
in Nederlands-Indi&amp;euml;, waar zijn vader infanterieofficier was
in het Nederlands-Indische leger. In 1907 keerde vader Uhlenbeck
met het oog op de opleiding van zijn kinderen - George had op dat
moment een oudere zuster en zou later nog twee jongere broers
krijgen - met zijn gezin terug naar Nederland en vestigde zich als
gepensioneerd luitenant-kolonel in Den Haag. George bezocht er de
lagere school en de MULO, doorliep de Tweede Gemeentelijke HBS en
schreef zich in 1918 in voor de studie chemische technologie aan de
Technische Hoogeschool in Delft. Dit was niet zijn eerste keus -
hij had de naam onhandig te zijn en had een hekel aan de schoolse
manier van studeren in Delft - , maar hij deed het omdat hij met
zijn HBS-diploma nog geen rechtstreekse toegang had tot een
universitaire studie. Juist in dat jaar werd het echter voor
HBS'ers wettelijk mogelijk zonder aanvullende examens geneeskunde
en natuurwetenschappen te studeren. Uhlenbeck bedacht zich geen
moment en liet zich in januari 1919 naar de Rijksuniversiteit te
Leiden overschrijven, waar hij voor natuurkunde koos.&lt;/p&gt;
&lt;p&gt;Uhlenbeck leek al vroeg te weten dat de theoretische fysica zijn
hoofdvak zou worden. Op eigen gelegenheid had hij op de middelbare
school al H.A. Lorentz' 
&lt;em&gt;Beginselen der Natuurkunde&lt;/em&gt; (1888/1890) bestudeerd, en in
Leiden verdiepte hij zich zelfstandig in de geschriften van L.E.
Boltzmann, J.C. Maxwell en J.W. Gibbs. Tot echt fysisch inzicht
kwam hij echter pas na lezing van het lange artikel dat Paul
Ehrenfest en zijn vrouw Tatiana in 1911 over de statistische
mechanica hadden gepubliceerd in de 
&lt;em&gt;Enzyklop&amp;auml;die der mathematischen Wissenschaften&lt;/em&gt;. Vanaf
dat moment concentreerde Uhlenbeck zich op deze tak van de
natuurkunde.&lt;/p&gt;
&lt;p&gt;Uhlenbeck was spoorstudent, aangezien de financi&amp;euml;le
middelen van zijn ouders niet toereikend waren hem op kamers te
laten wonen. Vanwege zijn opvallende prestaties kreeg hij in zijn
derde jaar een beurs, zodat zijn ouders hem niet meer hoefden te
onderhouden. Op 15 december 1920 deed hij kandidaatsexamen. Daarna
was hij vooral een leerling van Ehrenfest, die in 1912 Lorentz als
hoogleraar in de theoretische natuurkunde had opgevolgd. Uhlenbeck
volgde trouw diens colleges over Maxwells vergelijkingen, de
elektronentheorie, de relativiteitstheorie, de statistische
mechanica en de atoomfysica en bezocht de beroemde
woensdagmiddagcolloquia die Ehrenfest belegde. Daarnaast gaf hij in
het jaar 1921/1922 nog tien uur natuur- en scheikunde aan het
Stedelijk Gymnasium in Leiden.&lt;/p&gt;
&lt;p&gt;In 1922 leek Uhlenbecks nog amper begonnen carri&amp;egrave;re al een
verrassende wending te nemen. De Nederlandse gezant in Itali&amp;euml;,
J.H. van Roijen, informeerde bij Ehrenfest of hij iemand kende die
in Rome als huisleraar wis- en natuurkunde voor zijn jongste zoon
zou kunnen optreden. Ehrenfest bracht het verzoek op college ter
sprake, waarop Uhlenbeck zijn hand opstak en meteen werd
aangenomen. Zodoende bracht hij van 1922 tot 1925 het grootste deel
van het jaar door in Rome, waar hij snel Italiaans leerde en zich
verdiepte in de cultuurgeschiedenis van Itali&amp;euml;. Weliswaar deed
Uhlenbeck op 28 september 1923 nog doctoraalexamen natuurkunde in
Leiden en volgde hij nog enige colleges wis- en natuurkunde aan de
universiteit van Rome, la Sapienza, maar hij had toen toch het idee
dat zijn toekomst in de geschiedenis lag en niet in de natuurkunde.
Uhlenbeck bezichtigde de kerken en monumenten van Rome en omgeving
en frequenteerde er het Nederlandsch Historisch Instituut. In 1924
verscheen zijn eerste wetenschappelijke publicatie 'Over Johannes
Heckius', in de &lt;em&gt;Mededeelingen van het Nederlandsch Historisch Instituut te
Rome&lt;/em&gt; (4 (1924) 217-228), handelend over de Nederlander die in
1603 tot de oprichters van de Accademia dei Lincei behoorde.&lt;/p&gt;
&lt;p&gt;Toen Uhlenbeck in juni 1925 definitief naar Nederland
terugkeerde, had hij besloten geschiedenis te gaan studeren. De
Leidse hoogleraar oud-Germaans C.C. Uhlenbeck, een neef van zijn
vader, wees hem erop dat hij daarvoor Grieks en Latijn zou moeten
leren. Bovendien raadde hij hem aan eerst in de natuurkunde te
promoveren, nu hij toch al zover was. Uhlenbeck nam deze adviezen
ter harte. Hij ging lessen in de klassieke talen volgen en begon
terzelfder tijd bij Ehrenfest - wiens assistent hij werd - aan een
dissertatieonderzoek.&lt;/p&gt;
&lt;p&gt;Met het oog op Uhlenbecks verdere vorming als fysicus bracht
Ehrenfest hem in contact met een van zijn andere
natuurkundestudenten, de twee jaar jongere Samuel Goudsmit. Deze
Goudsmit - een veel ongeregelder student dan Uhlenbeck - wist alles
van spectra, maar weinig van theoretische mechanica. Ehrenfest
dacht dat beiden veel van elkaar zouden kunnen leren. Samen
begonnen zij in de zomer van 1925 aan een onderzoek naar de
onregelmatige spectraallijnen van waterstof, waarover zij al in
augustus het artikel 'Opmerking over de spectra van waterstof en
helium' publiceerden in het Nederlandse tijdschrift 
&lt;em&gt;Physica&lt;/em&gt; (5 (1925) 266-270).&lt;/p&gt;
&lt;p&gt;Veel belangrijker was echter het artikel 'Ersetzung der
Hypothese vom unmechanischen Zwang durch eine Forderung
bez&amp;uuml;glich des inneren Verhaltens jedes einzelnen Elektrons',
dat Uhlenbeck en Goudsmit - door bemiddeling van Ehrenfest - in
november van dat jaar konden plaatsen in het internationale
tijdschrift 
&lt;em&gt;Die Naturwissenschaften&lt;/em&gt; (13 (1925) 953-954) en dat de
ontdekking van de elektronenspin behelsde. De Zwitserse
natuurkundige W. Pauli had eerder dat jaar gesuggereerd dat een
gebonden elektron een vierde quantumgetal had en Uhlenbeck besefte
dat dit elektron dan een vierde vrijheidsgraad moest hebben, dat
wil zeggen om zijn eigen as roteerde. Door het aannemen van deze
rotatie kon nu een aantal aspecten van de quantumtheorie van het
Zeeman-effect worden verhelderd.&lt;/p&gt;
&lt;p&gt;Toch was veel nog onuitgewerkt. Bovendien had Lorentz nogal wat
bezwaren tegen het idee van Uhlenbeck en Goudsmit. Toen beide
studenten daarom besloten het artikel terug te trekken, liet
Ehrenfest weten dat het daarvoor te laat was. 'Sie sind beide jung
genug um sich eine Dummheit leisten zu k&amp;ouml;nnen', liet hij
geruststellend weten (Uhlenbeck, 'Personal reminiscenses', 47).
Spoedig bleek echter dat grote natuurkundigen als de Deen N.H.D.
Bohr en de Duitsers A. Einstein en W. Heisenberg voor het idee
gewonnen waren. Voor alle bezwaren was een oplossing, zoals
Uhlenbeck en Goudsmit in hun artikel 'Spinning electrons and the
structure of spectra' in 
&lt;em&gt;Nature&lt;/em&gt; (117 (1926) 264-265) lieten zien. De ontdekking van de
elektronenspin had hun later een Nobelprijs kunnen opleveren, ware
het niet dat spoedig bleek dat een Amerikaanse student, R. Kronig,
eerder al hetzelfde idee had willen publiceren, maar dat toen niet
gedaan had omdat Pauli er niets in had gezien. In dergelijke
gevallen, waarbij de prioriteit problematisch is, wordt doorgaans
geen Nobelprijs toegekend.&lt;/p&gt;
&lt;p&gt;Door de ontdekking van de elektronenspin was Uhlenbeck weer
helemaal voor de natuurkunde gewonnen. Met een Lorentz-beurs kon
hij in 1927 op Bohrs instituut in Kopenhagen en in G&amp;ouml;ttingen
zijn dissertatie voltooien. Op 7 juli 1927 promoveerde hij in
Leiden op het proefschrift 
&lt;em&gt;Over statistische methoden in de theorie der quanta&lt;/em&gt;, een uur
later gevolgd door Goudsmit. Hun beider promotor Ehrenfest kon
daardoor volstaan met het uitspreken van &amp;eacute;&amp;eacute;n laudatio.
Het tweetal was toen al zeker van een benoeming tot instructor aan
de University of Michigan in Ann Arbor. Kort tevoren was W. Colby,
de senior theorist van de afdeling natuurkunde van deze
universiteit, bij Ehrenfest op bezoek geweest, en de Leidse
hoogleraar had hem toen met nadruk op zijn twee jonge promovendi
gewezen. Zodoende vertrokken Uhlenbeck en Goudsmit eind augustus
1927 naar de Verenigde Staten. Een week voor de boot naar New York
vertrok, trad Uhlenbeck nog in het huwelijk met Else Ophorst, die
op dat moment scheikunde studeerde in Leiden.&lt;/p&gt;
&lt;p&gt;Met enkele onderbrekingen zou Uhlenbeck van 1927 tot 1961 aan de
University of Michigan verbonden blijven. Hij begon als instructor,
werd in 1928 assistant professor en in 1930 associate professor.
Ann Arbor ontwikkelde zich in deze periode tot een van de
belangrijkste centra van de theoretische fysica in de Verenigde
Staten, mede dankzij de vermaarde summer courses, waar geregeld
Europese coryfee&amp;euml;n optraden.&lt;/p&gt;
&lt;p&gt;In 1935 keerde Uhlenbeck nog voor enkele jaren terug naar
Europa. Na het overlijden van Ehrenfest, twee jaar eerder, had de
Utrechtse hoogleraar H.A. Kramers hem opgevolgd in Leiden. De
laatstgenoemde had er vervolgens bij Uhlenbeck sterk op
aangedrongen dat deze zijn leerstoel zou overnemen. Aldus
geschiedde: op 1 februari 1935 werd Uhlenbeck benoemd tot
hoogleraar in de theoretische fysica in Utrecht. Hij begon al in
september 1935 met zijn colleges en hield zijn oratie over 
&lt;em&gt;Het principe van behoud van energie&lt;/em&gt; op 23 maart van het
daaropvolgende jaar. Toch bleven de Verenigde Staten trekken, en in
augustus 1939, enkele weken voor het uitbreken van de Tweede
Wereldoorlog, vertrok hij voorgoed naar Amerika. Uhlenbeck keerde
terug naar Ann Arbor, waar hij nu full professor werd. Tijdens de
oorlog - van 1943 tot 1945 - was hij tijdelijk als hoofd van de
theoretische afdeling verbonden aan het Radiation Laboratory van
het Massachussetts Institute of Technology in Boston, waar hij een
bijdrage leverde aan de ontwikkeling van radar. Andere
onderbrekingen waren een verblijf in Princeton in 1948/1949 en in
Leiden, waar hij in het voorjaar van 1955 de eerste
Lorentz-hoogleraar was. In 1959 werd Uhlenbeck - sinds 1952
Amerikaans staatsburger - voorzitter van de American Physical
Society.&lt;/p&gt;
&lt;p&gt;In de jaren voor en na de Tweede Wereldoorlog had Uhlenbeck zijn
aandacht aan steeds meer onderdelen van de theoretische fysica
gegeven: Brownse beweging, transportverschijnselen, kernfysica,
condenstatieproblemen, kosmische straling en signaal-ruisproblemen.
Maar zijn hoofdterrein bleef de - mede door hemzelf op de
quantumtheorie gefundeerde - statistische mechanica. Deze tak van
de natuurkunde interesseerde Uhlenbeck vooral, omdat hier het
verband werd gelegd tussen verschijnselen op atomair en op
macroscopisch niveau. Hij bracht in totaal zo'n honderd publicaties
op zijn naam, waaronder een aantal samenvattende studies. Zijn
grote monografie over de statistische mechanica is er evenwel nooit
gekomen, mede door het vroegtijdig overlijden van zijn coauteur,
T.H. Berlin.&lt;/p&gt;
&lt;p&gt;Gaandeweg begon Uhlenbeck zich steeds meer te ontplooien als
docent. Zijn enigszins pessimistische geaardheid deed hem in zijn
latere jaren sceptisch staan tegenover nieuwe, voor hem soms
onbegrijpelijke ontwikkelingen. Daardoor was hij niet altijd de
plezierigste collega. Maar in het onderwijs kon hij geheel zichzelf
zijn. Uhlenbeck was daarom een veel gevraagd docent op tal van
summer schools in de Verenigde Staten en Europa. Bij zijn onderwijs
probeerde hij de stijl van Ehrenfest na te volgen, die altijd
nadruk had gelegd op helderheid, kritische zin en volstrekte
eerlijkheid, die ellenlange mathematische afleidingen had
verafschuwd, maar had ge&amp;euml;ist dat men de principes volledig
beheerste. En Uhlenbeck slaagde in zijn opzet, want ook al was hij
een andere persoonlijkheid dan Ehrenfest - zo scherp als deze kon
zijn, zo zachtmoedig was Uhlenbeck - zijn leerlingen roemden
onveranderlijk zijn excellente colleges.&lt;/p&gt;
&lt;p&gt;In 1961 verliet Uhlenbeck Michigan, waar hij sinds 1954 als
Henry Cahart Professor of Physics een 'endowed chair' had bezet.
Hij verbond zich aan het Rockefeller Institute - vanaf 1965
Rockefeller University - in New York. In de tien jaren die volgden,
bouwde hij daar een theoretisch natuurkundige afdeling op, een
periode die in het voorjaar van 1964 werd onderbroken door een
gasthoogleraarschap aan de Universiteit van Amsterdam. In 1971 ging
Uhlenbeck met emeritaat, maar hij bleef geregeld op zijn instituut
komen. Verschillende eerbewijzen vielen hem in deze tijd ten deel.
Terwijl hij in 1964 al, samen met Goudsmit, de Max Planck-medaille
van de Deutsche Physikalische Gesellschaft had ontvangen, kreeg hij
in 1977, wederom samen met Goudsmit, de Amerikaanse National Medal
of Science. In hetzelfde jaar werden beiden benoemd tot commandeur
in de Orde van Oranje-Nassau. Twee jaar later ontving Uhlenbeck -
Goudsmit was inmiddels overleden - in Isra&amp;euml;l de prestigieuze
Wolf Prize; van het hem toegekende geldbedrag schonk hij toen de
helft aan de weduwe van Goudsmit.&lt;/p&gt;
&lt;p&gt;Aan Uhlenbecks actieve loopbaan kwam pas een einde toen hij in
1984 werd getroffen door een beroerte. Hij herstelde gedeeltelijk,
maar vond het toen tijd afscheid te nemen. Hij vertrok met zijn
vrouw naar Urbana-Champaign in Illinois, waar hun enige zoon, Olke,
hoogleraar biochemie was. In 1986 verhuisden zij met hem mee naar
Boulder in Colorado. Twee jaar later overleed Uhlenbeck daar aan
een tweede beroerte.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;De George E. Uhlenbeck Papers in de Bentley Historical
Library van de University of Michigan te Ann Arbor (Michigan,
Verenigde Staten) en in de Rockefeller University Archives,
Rockefeller Archive Center te Tarrytown (New York, Verenigde
Staten). Enig aanvullend archiefmateriaal in de Niels Bohr Library
van het American Institute of Physics te College Park (Maryland,
Verenigde Staten). Hierin o.a. een interview met Th.S. Kuhn uit
1962/1963 (waarvan ook een transcript berust in het Niels Bohr
Archief te Kopenhagen).&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde publicaties o.a.: met
L.S. Ornstein, 'On the theory of Brownian motion', in 
&lt;em&gt;Physical Review&lt;/em&gt; 36 (1930) 823-841; met Ming Chen Wang, 'On
the theory of Brownian motion II', in 
&lt;em&gt;Reviews of Modern Physics&lt;/em&gt; 17 (1945) 323-342; met J.L. Lawson,

&lt;em&gt;Threshold signals&lt;/em&gt; (New York 1950); 
&lt;em&gt;Oude en nieuwe vragen der natuurkunde&lt;/em&gt; [Rede RU Leiden]
(Amsterdam 1955); 
&lt;em&gt;Van der Waals revisited&lt;/em&gt; [Rede Universiteit van Amsterdam]
(Amsterdam 1964); 'Personal reminiscences. Fifty years of spin', in

&lt;em&gt;Physics Today&lt;/em&gt; (juni 1976) 43-48.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. in 
&lt;em&gt;New York Times&lt;/em&gt;, 2-11-1988, door H.B.G. Casimir, in 
&lt;em&gt;Nederlands Tijdschrift voor Natuurkunde&lt;/em&gt; A55 (1989) 10-11,
door A. Pais, in 
&lt;em&gt;Physics Today&lt;/em&gt; (dec. 1989) 34-40 en door J. de Boer, in 
&lt;em&gt;Jaarboek [van de] Koninklijke Nederlandse Akademie van
Wetenschappen 1989&lt;/em&gt; (Amsterdam [etc.] 1989) 184-190: E.G.D.
Cohen, 'George E. Uhlenbeck and statistical mechanics', &lt;em&gt;American Journal of Physics&lt;/em&gt; 58 (1990) 619-625; A. Pais,
'George Eugene [sic] Uhlenbeck', in idem, 
&lt;em&gt;The genius of science. A portrait gallery [of twentieth century
physicists]&lt;/em&gt; (Oxford 2000) 289-325.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Jaarboek [van de] Koninklijke Nederlandse Akademie van
Wetenschappen 1989&lt;/em&gt; (Amsterdam [etc.] 1989) 184.&lt;/p&gt;
&lt;p&gt;K. van Berkel&lt;/p&gt;
 
&lt;dtml-var bwn_footer&gt;</text>
  </biography>
</biodes>

