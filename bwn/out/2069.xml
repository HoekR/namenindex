<biodes version="1.0">
  <fileDesc>
    <title>Zimmerman, Alfred Rudolph (1869-1939)</title>
    <ref target="http://resources.huygens.knaw.nl/bwn1880-2000/lemmata/bwn1/zimmerman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zimmerman</idno>
    <persName><name type="geslachtsnaam">Zimmerman</name>, Alfred Rudolph</persName>
    <sex value="1"/>
    <event type="birth" when="1869"/>
    <event type="death" when="1939"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ZIMMERMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zimmerman, Alfred Rudolph&lt;/strong&gt;, burgemeester van Dordrecht en Rotterdam (Amsterdam 19-1-1869 - Velp 2-7-1939).

Zoon van Johan Carl Zimmerman, makelaar en gedeputeerde van
Noord-Holland, en Suzanna Jacoba Vrolik. Gehuwd op 19-11-1896 met
Henriette Maris. Uit dit huwelijk werden 2 zoons en 1 dochter geboren. 

&lt;img src=&amp;quot;images/ZIMMERMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zimmerman, Alfred Rudolph&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na het gymnasium in Amsterdam doorlopen te hebben, studeerde
Zimmerman rechten in Leiden, waar hij in 1894 promoveerde op het
proefschrift 
&lt;em&gt;Internationale Arbitrage.&lt;/em&gt;

Zijn hierop gevolgde loopbaan kan als volgt chronologisch worden
opgesomd: adjunct-commies op de provinciale griffie van Zuid-Holland;
1896 gemeentesecretaris van Dordrecht; 1899, 30 jaar oud, burgemeester
van die stad; zeven jaar later, in 1906, burgemeester van Rotterdam tot
medio maart 1923; van 15 december 1922 tot 1 juli 1926
Commissaris-Generaal van de Volkenbond in Oostenrijk; daarna vrijwel
ambteloos.&lt;/p&gt;
&lt;p&gt;Zimmerman is vaak vergeleken met een 17de-eeuwse regent. Zowel in
Rotterdam als in Oostenrijk trad hij sterk op de voorgrond als iemand
die ervan overtuigd was dat het algemeen welzijn uitsluitend was gebaat
bij de verwezenlijking van de wereldbeschouwing van zijn
maatschappelijke groep, de upper-class, voor welke verwezenlijking ook
alleen deze class borg kon staan. Hoewel hij zich politiek niet
identificeerde met een partij, hoorde hij thuis in de sfeer van de
Vrij-Liberalen van mr. Sam van Houten: verbetering van de menselijke
levensvoorwaarden moest geschieden door de werking van het particulier
initiatief, de staat mocht dus niet te veel taken aan zich trekken en
moest er juist voor zorgen dat de individuele vrijheid gewaarborgd
bleef. Zimmerman was zeer eigengereid en geloofde in de volstrekte
juistheid van het oud-liberale beginsel. Voor compromissen was hij niet
te vinden, zeker niet wanneer het erom ging de socialisten - zijn
aartsvijanden - tegemoet te komen; zijn aversie van het socialisme ging
zover, dat hij ook voor de persoon van een socialist weinig achting
opbracht.&lt;/p&gt;
&lt;p&gt;In november 1918, ten tijde van de zg. revolutiepoging van
Troelstra, nam hij echter een tegemoetkomende houding aan ten opzichte
van de socialisten. Toen was hij ervan overtuigd dat de ondergang van
Europa niet meer kon worden tegengehouden en dat de revolutie ook
Nederland zou overspoelen. Met het oog op het welzijn van de bevolking
wilde hij een burgeroorlog en het ontstaan van een gezagsvacu&amp;uuml;m
voorkomen en alleen vanuit deze optiek valt zijn later sterk afgekeurde
houding tegenover de revolutiemakers in Rotterdam te verklaren.&lt;/p&gt;
&lt;p&gt;Tot 1913 kon Zimmerman op zijn eigen, autoritaire wijze Rotterdam
besturen, vaak tot zegen van de stad omdat hij als sterke
persoonlijkheid durfde op te komen tegen de Haagse betutteling van de
grote steden; hij drukte zijn stempel op de bouw van de Waalhaven en de
eerste luchthaven voor het burgerlijk verkeer, op de stadsuitbreiding
westwaarts en de annexering van Hoek van Holland, op de aanleg van het
Kralingse Bos om Rotterdam naast werkstad ook woonstad te doen zijn,
overigens niet zozeer voor de arbeidende klasse, maar meer voor de
werkgevers in de haven. In 1913 traden drie confessionele wethouders
tot het college van B en W toe, met het gevolg dat Zimmerman minder
gemakkelijk zijn gang kon gaan; nu werd er tegenspel geboden. En toen
in 1919 voor het eerst socialisten zitting namen in het
gemeentebestuur, keek Zimmerman verlangend uit naar het moment dat hij
Rotterdam kon verlaten.&lt;/p&gt;
&lt;p&gt;Dat moment kwam in het najaar van 1922 toen de Volkenbond hem
uitnodigde om in het door de inflatie ontwrichte Oostenrijk toezicht te
houden op de besteding van een omvangrijke internationale lening door
de Oostenrijkse regering en op de uitvoering van een rigoureuze
hervorming van de overheidsdienst. De uitnodiging bood hem de
gelegenheid zich opnieuw waar te maken als bekwaam bestuurder in een
omgeving waar de democratie aan banden was gelegd: hij zou uitsluitend
te maken krijgen met een regering die financieel van hem afhankelijk
zou zijn en die van het parlement volmachten zou krijgen. De
constructie leek op papier zo aantrekkelijk dat hij zonder al te veel
aarzelen het burgemeesterschap voor de functie in Oostenrijk ruilde. De
praktijk verliep echter geheel anders en moet voor Zimmerman een grote
teleurstelling zijn geweest: de Oostenrijkse regering had hem minder
vaak nodig dan aanvankelijk voorzien was en de radicale opstelling van
de oppositie, d.w.z. van de socialisten, voorkwam een vergaande
uitschakeling van het parlement; bovendien wisten de socialisten de
regering regelmatig concessies af te dwingen, die ingingen tegen de
afspraken met de Volkenbond en waartegen Zimmerman machteloos stond;
ook bevochten zij Zimmerman persoonlijk, omdat zij in hem de
verpersoonlijking zagen van de door hen ongewenst geachte inmenging van
het westerse kapitaal. Na zijn Oostenrijkse periode is het Zimmerman
niet meer gelukt in de Nederlandse staatsdienst terug te keren, zeker
niet na 1928 toen zijn rol in de novemberdagen van 1918 bekend werd.
Van 1927-1932 was Zimmerman nog voorzitter van de Anglo-Mexican Claims
Commission ter regeling van de Engelse aanspraken in Mexico en in 1930
van een Frans-Zweedse verzoeningscommissie. Verder had hij enige
commissariaten en ontpopte hij zich met zijn artikelen in 
&lt;em&gt;De Telegraaf&lt;/em&gt;

in de periode van 1927 tot c. 1932 als een sympathisant van een
autoritaire politieke stroming. Het was onvermijdelijk dat hij zich
hiermee in de ogen van velen als een soort 'salonfascist'
aandiende.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Principi&amp;euml;le Staatkunde.&lt;/em&gt;

2e bijgew.dr. (Rotterdam, 1932) II, 9-24. A.R. Zimmerman, 
&lt;em&gt;Amerika, Nederland, Itali&amp;euml;. Indrukken van den dag.&lt;/em&gt;

2e dr. (Amsterdam, 1927); idem. 
&lt;em&gt;November 1918&lt;/em&gt;

(Rotterdam, [1933]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J. Schelfer, 
&lt;em&gt;November 1918. Journaal van een revolutie die niet doorging.&lt;/em&gt;

2e dr. (Amsterdam, 1971); J.L.J. Bosmans, 
&lt;em&gt;De Nederlander Mr. A.R. Zimmerman als Commissaris-Generaal van de
Volkenbond in Oostenrijk 1922-1926&lt;/em&gt;

(Nijmegen, 1973).&lt;/p&gt;


&lt;a href='igedeelte'&gt;I: &lt;/a&gt;J.L.J. Bosmans&lt;i&gt;, De Nederlander Mr. A.R. Zimmerman als Commissaris-Generaal van de
Volkenbond in Oostenrijk 1922-1926&lt;/i&gt;  (Nijmegen, 1973) V.&lt;/p&gt;


&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

