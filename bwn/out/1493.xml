<biodes version="1.0">
  <fileDesc>
    <title>Reingout, Jacques (1530-1595)</title>
    <ref target="http://resources.huygens.knaw.nl/bwn1880-2000/lemmata/bwn3/reingout"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reingout</idno>
    <persName><name type="geslachtsnaam">Reingout</name>, Jacques</persName>
    <sex value="1"/>
    <event type="birth" when="1530"/>
    <event type="death" when="1595"/>
    <state type="occupation">financieel ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reingout, Jacques&lt;/strong&gt;

  (ook bekend onder de naam &lt;b&gt;Reingoud&lt;/b&gt;), raadsheer en commies van de Raad van Financi&amp;euml;n, later ontvanger-generaal van de Kamer van Financi&amp;euml;n (Brugge ca. 1530 - Brussel ca. 1595).
  Zoon van mr. Hendrick Reingout. Gehuwd ca. 1565 met Margarete
  (Margarrete) van Horenbeke. Uit dit huwelijk werden geen kinderen
  geboren. Na haar overlijden (ca. 1575) gehuwd ca. 1577 met Anna
  van Beveren. Uit dit huwelijk werden geen kinderen geboren. Na
  haar overlijden (ca. 1580) gehuwd ca. 1583 met Anna van der
  Beken. Uit dit huwelijk werd 1 dochter geboren.
  
  
  

  
  &lt;/p&gt;
&lt;p&gt;Reingoud kwam uit een patrici&amp;euml;rsgeslacht te Brugge.
    Aanvankelijk was hij koopman, wat echter uitliep op een
    bankroet. In 1559 was hij 'amanuensis' (vermoedelijk klerk) van
    Jan van der Aa, secretaris van de Raad van State. Wellicht op
    diens aanbeveling werd hij omstreeks 1560
    secretaris-geheimschrijver van Lamoraal, graaf van Egmond. Door
    diens invloed als lid van de Raad van State bij Granvelle
    volgde op 24 juli 1563 Reingouds benoeming tot griffier van de
    Raad van Financi&amp;euml;n. Op 7 januari 1569 werd hij bevorderd
    tot gecommitteerde en adviseerde hij als zodanig de landvoogd
    inzake de inkomsten van de vorst uit de beden en het beheer van
    de domeinen, die allereerst voor de defensie werden gebruikt.
    Ten gevolge van de tijdsomstandigheden verschoven de
    bevoegdheden van de Raad van Financi&amp;euml;n soms tijdelijk of
    blijvend. Zo was de verhouding tussen de Spaanse en Nederlandse
    financi&amp;euml;le administratie niet steeds duidelijk en hield de
    Raad van Beroerten tot 1574 het beheer over de geconfisqueerde
    goederen van de door deze Raad veroordeelden. Later werd de
    taak van de Raad van Financi&amp;euml;n weer uitgebreid en in 1575
    werd Reingoud ontvanger van de &amp;eacute;pargnes, waar de inkomsten
    uit de confiscaties merendeels onder vielen.&lt;/p&gt;
&lt;p&gt;Na het overlijden van Requesens in 1576 kreeg de Raad van
    Financi&amp;euml;n als nieuwe taak het uitgeven van obligaties
    opgedragen. Vrijwel tegelijkertijd begonnen de provincies de
    inning van de beden aan zich te trekken, waarvoor zij de Kamer
    der Beden oprichtten. Het hieruit ontstane competentiegeschil
    met de Raad van Financi&amp;euml;n werd in januari 1577 bijgelegd
    door de afspraak dat voortaan de Kamer der Beden met twee
    permanente leden van de Raad van Financi&amp;euml;n bij toerbeurt
    zou worden uitgebreid. Een ambt dat ook Reingoud bekleedde. In
    deze tijd was hij meer dan voorheen betrokken bij het voeren
    van vele en langdurige processen. Hierin bleek hij een
    aanhouder te zijn, zij het lang niet altijd met succes. Voor
    een deel betrof het zijn handelen in functie, maar ook
    procedeerde hij als particulier. In &amp;eacute;&amp;eacute;n geval tegen
    een stiefzoon, die zijn administratie slecht zou hebben
    beheerd. Een ander maal spande een schoonzoon tegen hem een
    proces aan wegens het niet betalen van huwelijksgiften voor
    zijn stiefdochter.&lt;/p&gt;
&lt;p&gt;Tot omstreeks 1580 doorliep Reingoud bij de Raad van
    Financi&amp;euml;n een normale carri&amp;egrave;re. Het was gebruikelijk
    dat gecommitteerden eerst, bijvoorbeeld als koopman,
    financi&amp;euml;le kennis verwierven. Mede dank zij zijn afkomst,
    maar ook door zijn carri&amp;egrave;re kon hij goede huwelijken doen:
    zijn beide echtgenotes kwamen uit rijke Vlaamse
    patrici&amp;euml;rsfamilies. Anna van Beveren, weduwe van Joachim
    van Hontzocht, schonk hem relaties in de kring van hoge
    ambtenaren; zijn tweede vrouw legde contact met een
    financiersfamilie. Omstreeks 1575 ging het Reingoud zo goed dat
    hij verschillende heerlijkheden kon kopen, waarvan die van
    Cauwerberg (ook wel Cauwenberg of Cauwerbourg(h) genaamd) en
    Kruibeke de belangrijkste waren.&lt;/p&gt;
&lt;p&gt;In de jaren tachtig kwam hij echter in de problemen. In 1582
    stelde Nicolaas Schagen, provoost van de Geheime Raad, hem in
    Antwerpen onder huisarrest wegens het ontbreken van een
    register. Omstreeks 1584 klaagde zijn collega Jan van
    Bourgondi&amp;euml;, hoofd van de geldmiddelen, hem wegens bedrog
    in de gemene middelen aan. Een hiernaar ingesteld onderzoek kon
    door de verwarde politieke verhoudingen ten tijde van Anjou en
    de dood van de aanklager weliswaar niet naar behoren worden
    afgerond, maar betekende desalniettemin het einde van Reingouds
    carri&amp;egrave;re bij de Raad van Financi&amp;euml;n.&lt;/p&gt;
&lt;p&gt;Reingoud hield zich toen, evenals v&amp;oacute;&amp;oacute;r 1559, met
    handel bezig, ditmaal te Antwerpen, zonder de politiek vaarwel
    te zeggen. In 1585 intrigeerde hij tegen het aanbieden van de
    soevereiniteit over de Nederlanden aan Hendrik III van
    Frankrijk. Ook bij de aanbieding van de soevereiniteit aan
    Elizabeth van Engeland was Reingoud aanvankelijk tegen en zag
    hij tot zijn vreugde dat de vorstin, evenals v&amp;oacute;&amp;oacute;r
    haar Hendrik III, de soevereiniteit afwees. Maar toen de
    Engelse koningin wel bereid bleek een harer dienaren naar de
    Republiek te laten gaan als een soort gouverneur slaagde
    Reingoud er nu toch in samen met enige andere
    Zuid-Nederlanders, zoals Adolf van Meetkercke, Daniel van
    Burchgrave en Gerard Prouninck - spoedig samen aangeduid als de
    Reingoudisten -, het vertrouwen te winnen bij het Engelse hof.
    Zij vestigden zich eind februari in het Noorden en werden
    Leicesters persoonlijke adviseurs. Reingoud werd toen, na
    jarenland als katholiek te hebben geleefd, protestant uit
    opportunistische redenen. Op 16 mei 1586 werd hij ontvanger van
    de &amp;eacute;pargnes in de Republiek. Op voorstel van hem stelde
    Leicester in juni de Kamer van Financi&amp;euml;n in, een college
    dat grote overeenkomsten vertoonde met de Raad van
    Financi&amp;euml;n en dat o.a. moest toezien op de naleving van het
    op 14 februari 1586 verscherpte verbod van de handel op de
    vijand en tevens vermeende belastingontduiking van Hollandse
    kooplieden en regenten moest nagaan. Zonder toestemming van de
    Raad van State of van de Staten-Generaal be&amp;euml;digde
    Leicester reeds op 19 juni 1586 de meeste leden van dit
    college. Noch het verzet van de Staten van Holland noch dat van
    de Raad van State kon de offici&amp;euml;le installatie van de
    Kamer van Financi&amp;euml;n ongedaan maken. In de stad Utrecht,
    sinds april Leicesters residentie, trokken de Reingoudisten
    kort nadien de macht aan zich en zonden zij oude aanhangers van
    Willem van Oranje in ballingschap.&lt;/p&gt;
&lt;p&gt;Niets scheen Reingouds toenemende invloed meer te kunnen
    stuiten, totdat zijn persoonlijke vriend Steven Perret wegens
    belediging van de Staten van Holland in augustus in Gouda werd
    gearresteerd. Hierbij werd ook de geheime correspondentie van
    Perret (schuilnaam Hans Gheijs) met Reingoud (schuilnaam Nicase
    van der Clijte) ontdekt. Reingoud voorzag door Perrets
    gevangenneming, die reeds de arrestatie van Cornelis
    Maertenszn. te Rotterdam tot gevolg had, terecht ook
    moeilijkheden voor zichzelf. Reingouds papieren werden in
    beslag genomen, en daaruit bleek een verhouding met Barbara
    Boots, de weduwe van Largilla, de gouverneur van Landrecies.
    Zij trachtte te vluchten, maar werd te Middelburg met nog meer
    belastend materiaal gearresteerd. Tevergeefs zocht Reingoud
    bescherming bij Leicester in het kamp voor Doesburg, waar
    gecommitteerden van de Staten van Holland hem arresteerden. Wel
    kreeg hij Leicesters provoost als beschermheer mee. In november
    1586 begonnen de Staten van Holland, gesteund door de
    Staten-Generaal, een crimineel proces bij het Hof van Holland.
    Reingoud werd op grond van belastend materiaal allereerst ten
    laste gelegd met de Spaanse regering te hebben samengewerkt en
    daarvoor de aan hem toevertrouwde gelden te hebben aangewend.
    Hierover werd Jan Laignier, bankier van de stad Amsterdam, door
    de Staten zelf ondervraagd. Tevens bleek hij geld ten gunste
    van zijn vriendin Barbara Boots te hebben gespendeerd. Verder
    werd gewezen op zijn contacten met de Spaansgezinde bisschop
    van Mechelen Jean Hauchin in de tijd dat hij ook intrigeerde
    tegen het aanbieden van de soevereiniteit van de
    Staten-Generaal aan Frankrijk en Engeland. Ten tijde van
    Leicester zou hij de privileges van Holland geschonden hebben.
    Zo had hij Holland het benoemingsrecht van een
    procureur-generaal betwist en had hij Leicester het verbod van
    de handel op de vijand laten verscherpen. Samen met Perret had
    hij tegen aanzienlijke vergoedingen van Leicester buiten de
    Staten om aan Leicester belastingvernieuwingen voorgesteld,
    waardoor deze minder afhankelijk van de Engelse geldtransporten
    zou worden. Tenslotte waren er in zijn geheime correspondentie
    beledigingen aan het adres van de Staten van Holland
    aangetroffen.&lt;/p&gt;
&lt;p&gt;Een door Reingoud ondernomen poging om eind 1586 met
    Leicester vanuit Den Briel naar Engeland over te steken
    mislukte. Het Engelse lid van de Raad van State, Thomas Wilkes,
    liet hem, terwijl hij formeel onder arrest bleef staan, uit
    veiligheidsoverwegingen naar de stad Utrecht overbrengen.
    Kennelijk had Reingoud goede verwachtingen over de afloop, want
    in december 1586 solliciteerde hij naar de vacature van de
    Utrechtse ontvanger-generaal Jacques de Pottere. Op 8 januari
    1587 dienden de Staten-Generaal echter dezelfde aanklacht bij
    het Hof van Holland in als de Staten van Holland voordien. Een
    werkelijk proces bleef zelfs na Leicesters terugkeer uit. Na de
    teruggave van een gedeelte van zijn geconfisqueerde papieren
    verbleef Reingoud tijdelijk in de Engelse pandstad Vlissingen
    om zich vervolgens na Leicesters definitieve vertrek te Brussel
    te vestigen, waar hij weer katholiek werd en tot het einde van
    zijn leven ambteloos zou blijven wonen. Als gevolg van de
    moeilijkheden die hij eind 1584 met de Raad van Financi&amp;euml;n
    had gehad, was voor hem, in tegenstelling tot vele van zijn
    collega's die ook onder Leicester hadden gediend, geen
    terugkeer in zijn oude ambt mogelijk.&lt;/p&gt;
&lt;p&gt;De pogingen van Reingoud om na 1584 in het opstandige
    Noorden in Leicesters kielzog een nieuwe carri&amp;egrave;re op te
    bouwen waren mislukt. Zijn adviezen tot het nemen van
    anti-Hollandse maatregelen hadden uiteindelijk het einde
    betekend van zijn ambtelijke loopbaan in de Ge&amp;uuml;nieerde
    Nederlanden. Perrets gevangenneming stelde de Staten van
    Holland in de gelegenheid om door de arrestatie van de
    initiatiefnemer van de Kamer van Financi&amp;euml;n dit college
    buiten werking te stellen door hem zijn politieke verleden,
    talrijke frauduleuze praktijken, huwelijksontrouw en schending
    van de privileges van Holland ten laste te leggen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archiefbescheiden betreffende Reingout in Het archief
  van de landsadvocaat Johan van Oldenbarnevelt (1586-1619) in het
  Rijksarchief in Zuid-Holland dat zich bevindt in het Algemeen
  Rijksarchief te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Fruin, 'Motley's geschiedenis der Vereenigde
  Nederlanden', in 
  &lt;em&gt;Robert Fruin's Verspreide geschriften.&lt;/em&gt;

  Uitg. door P.J. Blok, P.L. Muller en S. Muller Fz.
  ('s-Gravenhage, 1901) III, passim; E. de Borchgrave, in 
  &lt;em&gt;Biographie Nationale.&lt;/em&gt;

  Publ. par l'Acad&amp;eacute;mie Royale des sciences, des lettres et des
  beaux-arts de Belgique (Brussel, 1907) XIX, kol. 1-4; 
  &lt;em&gt;Resoluti&amp;euml;n der Staten-Generaal van 1576-1587.&lt;/em&gt;

  Bew. door N. Japikse ('s-Gravenhage, 1915, 1917, 1918, 1919,
  1921) I-V. RGP grote serie: 26, 33, 41, 43, 47; H.J.Ph.G. Kaajan,
  'Tussen winstbejag en staatsgezag: nieuw licht op de ambtelijke
  loopbaan van de Brabander Jacques Reingoud (1563-1586)', in 
  &lt;em&gt;Bijdragen tot de geschiedenis&lt;/em&gt;

  65 (1982) 135-166. (Enkele correcties zijn verwerkt in dit
  lemma.)&lt;/p&gt;
&lt;p&gt;H.J.Ph.G. Kaajan&lt;/p&gt; 
&lt;dtml-var bwn_footer&gt;</text>
  </biography>
</biodes>

