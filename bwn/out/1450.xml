<biodes version="1.0">
  <fileDesc>
    <title>Presser, Jacob (1899-1970)</title>
    <ref target="http://resources.huygens.knaw.nl/bwn1880-2000/lemmata/bwn1/presser"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">presser</idno>
    <persName><name type="geslachtsnaam">Presser</name>, Jacob</persName>
    <sex value="1"/>
    <event type="birth" when="1899"/>
    <event type="death" when="1970"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/PRESSER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Presser, Jacob&lt;/strong&gt;

(Jacques), (ps. &lt;b&gt;J. van Wageningen&lt;/b&gt;, &lt;b&gt;J. Drukker&lt;/b&gt;, &lt;b&gt;Herodotus&lt;/b&gt;, &lt;b&gt;Janus&lt;/b&gt;, &lt;b&gt;J. van Dam&lt;/b&gt;, &lt;b&gt;Haggi
Mami Reis&lt;/b&gt;) historicus, schrijver en dichter (Amsterdam 24-2-1899 - Amsterdam 30-4-1970).

Zoon van Gerrit Presser, diamantversteller, later diamanthandelaar, en
Aaltje Stempel. Sinds 30-7-1936 gehuwd met Debora Suzanna Appel en na
haar overlijden in maart 1943 te Sobibor, hertrouwd op 22-1-1954 met
Bertha Hartog. Beide huwelijken bleven kinderloos. 




&lt;img src=&amp;quot;images/PRESSER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Presser, Jacob&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Presser was afkomstig uit een arm joods gezin waarin het geloof aan
het opkomend socialisme een grote rol speelde. Werkloosheid in het
diamantvak bracht het gezin ertoe zich te Antwerpen te vestigen
(1903-1907). In Amsterdam teruggekeerd mislukte de intellectueel
hoogbegaafde, maar zeer gevoelige en kwetsbare jongen op de HBS, doch
vervolgens ontwikkelde hij zich op de Openbare Handelsschool tot een
briljante leerling, mede onder invloed van zijn leraar Nederlands en
geschiedenis A. Zijderveld. Na het eindexamen (1917) volgde hij de wens
van zijn vader en werkte enige tijd zeer tegen zijn zin als
kantoorbediende. In 1919 stelde een particuliere studiebeurs hem in
staat om zich eerst voor te bereiden op het staatsexamen gymnasium-A en
vervolgens geschiedenis en Nederlands te studeren aan de Universiteit
van Amsterdam. Deze studie werd in 1926 bekroond met een promotie cum
laude op het proefschrift 
&lt;em&gt;Das Buch &amp;quot;De Tribus Impostoribus&amp;quot; . . .&lt;/em&gt;

(1926). Een enorme dorst naar kennis en een niet minder grote
belangstelling voor kunst en literatuur waren kenmerkend voor deze
eerste levensperiode, naast een proces van politieke bewustwording -
vooral als reactie op zijn bestaan als kantoorbediende - waaruit hij
als een overtuigd, doch volstrekt ondogmatisch marxist te voorschijn
kwam. Zo werd reeds in deze tijd niet alleen de kiem gelegd voor de
grote eruditie en kunstzinnigheid, maar ook voor het politiek
engagement van zijn latere levensjaren.&lt;/p&gt;
&lt;p&gt;In 1926 werd Presser benoemd tot leraar aan het pas opgerichte
Vossiusgymnasium te Amsterdam. Hiermee trad hij eigenlijk voor het
eerst uit een isolement dat gedeeltelijk was veroorzaakt door de
overmatige nadruk op intellectuele vorming in zijn studiejaren. Hij
ontwikkelde zich al snel tot een voortreffelijk docent, die zijn
leerlingen bovendien liet delen in zijn eigen geestdrift voor kunst en
cultuur. Vooral in de eerste jaren van zijn leraarschap concentreerde
hij zich volledig op de school en de leerlingen. Zijn veelbelovend
essay over 'Anatole France en de geschiedenis' in 
&lt;em&gt;Historische Opstellen, opgedragen aan prof.dr. H. Brugmans&lt;/em&gt;

(1929) werd voorlopig niet gevolgd door andere wetenschappelijke
publikaties; wel werkte hij mee aan schoolboeken en schreef
boekbesprekingen. De interesse voor de wetenschappelijke kant van zijn
vak ontwaakte pas weer toen hij omstreeks 1930 in aanraking kwam met
Jan Romein, die hem een docentschap aanbood aan het Instituut voor
Historische Leergangen - een M.O.-opleiding die Romein samen met zijn
vriend J. Suys had opgezet. Romein be&amp;iuml;nvloedde Presser niet alleen
in wetenschappelijk, maar ook in politiek opzicht: hij opende Presser
de ogen voor de klemmende politieke problemen van die jaren. Romein
werd door Presser later meermalen zijn eigenlijke leermeester genoemd,
zowel op het gebied der historische wetenschap als wereldbeschouwelijk.
Pressers belangstelling voor de contemporaine geschiedenis, die vooral
na de oorlog in talloze publikaties aan bod zou komen, vond zijn
oorsprong in de woelige jaren dertig; hij hield toen cursussen in de
hedendaagse geschiedenis voor de Amsterdamse Volksuniversiteit. Ook
zijn artikel 'Het antisemitisme als historisch verschijnsel',
in 
&lt;em&gt;Antisemitisme en Jodendom&lt;/em&gt;

(1939) ontstond uiteraard direct uit het gebeuren van die tijd. Romein
introduceerde hem ook in het geleerde vriendengezelschap Unitas
Multiplex, voorgezeten door de filosoof H.J. Pos. Deze kring
stimuleerde hem tot het schrijven van een omvangrijk boek over de
confrontatie van historie en legende bij Napoleon, dat in 1940 nagenoeg
gereed was maar pas in 1946 werd gepubliceerd: 
&lt;em&gt;Napoleon. Historie en legende.&lt;/em&gt;
&lt;/p&gt;
&lt;p&gt;Het reeds genoemde artikel over Anatole France toonde hem al als
iemand die - evenals France - de geschiedenis met een menging van
ironie en medelijden tegemoet trad. In 
&lt;em&gt;Napoleon . . .&lt;/em&gt;

werd de ironie een ontmaskering van Napoleon als een geheel ten
onrechte verheerlijkte tiran en van diens familie als een verzameling
meer of minder gevaarlijke uitzuigers en nietsnutten; het medelijden
werd edele verontwaardiging over het lot van alle slachtoffers van
Napoleons dictatuur. In zijn eerste, op een enorme belezenheid
gebaseerde, grote boek staat hij reeds ten voeten uit voor ons als de
bij uitstek subjectieve, zeer bij zijn stof betrokken historicus die
hij altijd is gebleven. Presser was geen analyticus; voor hem bestond
er geen scheidslijn tussen wetenschappelijke problemen en levensvragen.
Voor zijn tweede boek, 
&lt;em&gt;De Tachtigjarige Oorlog&lt;/em&gt;

(1941) 
&lt;em&gt;,&lt;/em&gt;

toen onder B.W. Schapers naam gepubliceerd wegens de maatregelen van de
bezetter tegen publikaties door joden, geldt dit evenzeer, al was de
toon uiteraard anders dan in 
&lt;em&gt;Napoleon&lt;/em&gt;

... : men hoeft maar naar de datum van verschijnen te kijken om te
begrijpen dat het schrijven van juist dit boek in juist deze tijd een
kolfje naar zijn hand was. Het boek, waaraan ook enkele andere
historici meewerkten, ontstond in recordtijd maar maakt toch een rijpe
en bezonnen indruk.&lt;/p&gt;
&lt;p&gt;De Duitse inval in ons land op 10 mei 1940 markeerde een dieptepunt
in zijn leven. Zijn wanhoop aan het voortleven der Europese beschaving
kwam vlak na deze gebeurtenis tot uiting in een vergeefse vluchtpoging
naar Engeland, gevolgd door een mislukte poging tot zelfmoord. In de
herfst van 1940 werd hij als leraar op het Vossiusgymnasium ontslagen
vanwege de door de bezetter bevolen scheiding tussen joden en
niet-joden bij het onderwijs. Van oktober 1941 tot zijn onderduik in
mei 1943 gaf hij les aan het Joods Lyceum te Amsterdam. In maart 1943
werd zijn vrouw, D&amp;eacute; Appel, een oud-leerlinge met wie hij in 1936
was gehuwd, opgepakt met een vals persoonsbewijs, als
'strafgeval' naar kamp Westerbork gezonden en vandaar vrijwel
direct op transport gesteld naar het Poolse vernietigingskamp Sobibor.
Deze verschrikkelijke slag is de centrale ervaring van zijn leven
geworden, verwoord in zijn gedichten, die gedeeltelijk reeds tijdens de
oorlog illegaal werden gepubliceerd en direct daarna gebundeld in 
&lt;em&gt;Orpheus en Ahasverus&lt;/em&gt;

(1945) onder het pseudoniem J. van Wageningen. Hij had in zijn jeugd en
ook later talloze gedichten en rijmen geschreven, waarvan echter het
merendeel door hem toen en in later jaren niet geschikt noch bedoeld
voor publikatie werd geacht. De gedichten die hij in en na de oorlog
schreef stempelen hem tot een zeer zuivere, welluidende 'minor
po&amp;euml;ta', bij wie de traditionele vorm, gepaard aan de voorkeur
voor simpele, alledaagse, doch met po&amp;euml;tische kracht geladen
woorden aan Bloem doet denken. De vorm van deze gedichten doet er veel
minder toe dan de gevoelens die spreken uit deze ontroerende verzen:
als dichter was hem elke taalvirtuositeit vreemd, terwijl deze juist in
zijn andere, historische werken vaak op de voorgrond trad.&lt;/p&gt;
&lt;p&gt;Te midden van alle rampspoed wist Presser toch de geestkracht op te
brengen om aan een nieuw omvangrijk boek te beginnen: 
&lt;em&gt;Amerika. Van kolonie tot wereldmacht&lt;/em&gt;

(1949). Evenals 
&lt;em&gt;Napoleon&lt;/em&gt;

... is dit boek vaak satirisch van toon, vlijmscherp in zijn oordeel,
gericht op 'debunking' en vergruizing van het beeld van Amerika
als het beloofde land en de ideale staat. Het is zeker een der meest
leesbare werken over de geschiedenis van Amerika ooit in onze taal
verschenen, gebaseerd op een grondige kennis van een onwaarschijnlijke
hoeveelheid literatuur, uiterst meeslepend geschreven en bovendien
doortrokken van zijn gevoelens van sympathie jegens de underdog -
negers, Indianen, armen. Nog meer dan in 
&lt;em&gt;Napoleon...&lt;/em&gt;

komt in dit boek zijn voorkeur voor de anekdotische kant der
geschiedschrijving aan bod. Dit werd nog versterkt door zijn opvatting
omtrent Amerikaanse geschiedenis als de antithese der Europese
historie. Hoewel hij het nergens in zijn boek zo uitspreekt, is het
toch duidelijk dat er voor hem een fundamentele tegenstelling bestond
tussen Europese en Amerikaanse geschiedenis, waarvan hij zich
waarschijnlijk in het geheel niet of nauwelijks bewust was.
Theoretiseren over de wetenschap der geschiedenis lag hem niet -vandaar
ook zijn afkeer van figuren als Toynbee - maar dat verhinderde niet dat
zijn eigen historische arbeid rustte op zeer eigen, zeer persoonlijke
idee&amp;euml;n, waarvan hij in ieder geval niet in geschrifte rekenschap
aflegde. Terwijl hij, de echte Europeaan doordrenkt van de beschaving
van dit continent, de Europese geschiedenis vooral zag als een
voorbeeld van historische continu&amp;iuml;teit, beschouwde hij Amerika
toch in de eerste plaats als 'de nieuwe wereld' met een jonge
geschiedenis waarin traditie en continu&amp;iuml;teit nauwelijks een plaats
vonden.&lt;/p&gt;
&lt;p&gt;Na de oorlog werkte hij eerst weer als leraar aan het
Vossiusgymnasium (1945-1947), welke betrekking sinds 1946 werd
gecombineerd met een lectoraat in de politieke geschiedenis en de
didactiek en methodiek der geschiedenis aan de faculteit der letteren
van de Universiteit van Amsterdam. Zijn openbare les, 
&lt;em&gt;Beeldbaarheid en beeldvorming in de jongste Amerikaanse historie&lt;/em&gt;

(1947), gaf duidelijk zijn levendige belangstelling voor de Amerikaanse
geschiedenis weer. Bij de oprichting van de politiek-sociale faculteit
aan de Universiteit van Amsterdam in 1947 werd hij ook daar lector. Men
wenste al snel dit lectoraat om te zetten in een professoraat, waarbij
de Universiteit echter op felle tegenstand stuitte: de Kroon weigerde
aanvankelijk de benoeming van Presser, Suys en S. Kleerekoper tot
hoogleraren aan de politiek-sociale faculteit te bekrachtigen. Vooral
de twee eerste kandidaten waren voor de toenmalige regering van een te
verdachte, linkse signatuur om betrokken te worden bij het
'waardevrije' en 'onbesmette' hoger onderwijs dat de
regering voor ogen stond. Deze affaire is te beschouwen als een uitwas
van de koude-oorlogssfeer in het naoorlogse Nederland. Wat betreft
Presser verwezen zijn tegenstanders vooral naar diens medewerking aan
linkse bladen 
&lt;em&gt;(De Waarheid, De Vrije Katheder, Vrij Nederland),&lt;/em&gt;

zijn protesten tegen het McCarthyisme in Amerika en tegen de
Nederlandse politiek inzake Indonesi&amp;euml;. Na veel rumoer, dat hem
zeer pijnlijk trof, werd hij in 1949 ten slotte benoemd tot
buitengewoon hoogleraar en op 1 augustus 1952 tot gewoon hoogleraar.
Hij aanvaardde dit ambt met het uitspreken van de oratie 
&lt;em&gt;Historia Hodierna&lt;/em&gt;

(1950). In 1959 verliet hij de politiek-sociale faculteit om Romein aan
de faculteit der letteren op te volgen als hoogleraar in de algemene en
vaderlandse geschiedenis sinds de Middeleeuwen.&lt;/p&gt;
&lt;p&gt;Zijn ambten aan de Universiteit oefende hij uit met dezelfde hoge
plichtsopvatting die voorheen zijn leraarschap hadden gekenmerkt. Zijn
colleges waren druk bezocht en hij ondervond veel waardering zowel van
zijn collega's als van zijn - talrijke - studenten. Bovendien
beleefde hij in de naoorlogse jaren een ware explosie van creativiteit:
hij schreef onophoudelijk, vooral artikelen en boekbesprekingen. Het
leeuwedeel van zijn geschriften werd na de oorlog gepubliceerd. Ook
anderszins was hij actief: in 1949 nam hij zitting in de redactie van
de 
&lt;em&gt;Algemene Geschiedenis der Nederlanden,&lt;/em&gt;

sinds 1956 maakte hij deel uit van de hoofdredactie van de 
&lt;em&gt;Algemene Winkler Prins Encyclopedie.&lt;/em&gt;

In 1950 aanvaardde hij de opdracht van het Rijksinstituut voor
Oorlogsdocumentatie tot het schrijven van een geschiedenis der joden in
Nederland in de jaren 1940-1945. De publikatie hiervan werd
voorafgegaan door de knappe novelle 
&lt;em&gt;De nacht der Girondijnen&lt;/em&gt;

(1957), die zich grotendeels in het kamp Westerbork afspeelt. Voor
hemzelf betekende deze novelle de beslissende doorbraak om tot het
schrijven van zijn belangrijkste boek te komen: 
&lt;em&gt;Ondergang. De vervolging en verdelging van het Nederlandse Jodendom
1940-1945&lt;/em&gt;

verscheen in 1965 in twee delen. Het schrijven van een boek als dit zou
voor iedereen een zware taak zijn geweest; hoeveel te meer dan niet
voor hem, die zelf een van de slachtoffers der vervolging was. Toch was
het niet onlogisch om juist hem de opdracht te verstrekken, wegens zijn
grote kennis der contemporaine geschiedenis en vooral zijn instelling
als historicus, die slechts kon schrijven dank zij zijn betrokkenheid
bij het onderwerp, niet dank zij de afstand ertoe. De zware spanningen
tijdens het werk aan het boek vonden onder andere een uitweg in het
schrijven van enige detectives. Toen 
&lt;em&gt;Ondergang . ..&lt;/em&gt;

eenmaal was verschenen, wekte het een ongekende weerklank die voor de
auteur veel heeft betekend. Er kwam ook kritiek, die - voor zover hij
van de kant der vakhistorici kwam - grotendeels gerechtvaardigd was en
door Presser ook wel werd aanvaard. Toch is het boek niet alleen te
beschouwen als een waardig en groots monument voor de rampzalige
geschiedenis van het Nederlandse jodendom tijdens de oorlog, maar ook
als een origineel en doorwrocht geschiedwerk, dat bovendien eigenlijk
het enige boek in zijn oeuvre was dat vooral was gebaseerd op bronnen,
en niet op literatuur. Het onderzoek op zichzelf - met inbegrip van de
vele interviews die hij slachtoffers en vervolgers afnam - was een werk
geweest van ontzaglijke omvang, het verwerken van het materiaal tot een
samenhangend geheel ging met moeilijkheden gepaard die de gewone
problemen van historische arbeid wel vaak overtroffen. De voltooiing
van 
&lt;em&gt;Ondergang...&lt;/em&gt;

betekende geenszins dat er nu een rustpauze voor hem was ingetreden: de
vele reacties op het boek eisten zijn aandacht op. Zijn werk als
hoogleraar ging door totdat hij in mei 1969 afscheid nam; daarnaast
werkte hij onvermoeibaar aan vele nieuwe publikaties. Tot vlak voor
zijn dood in 1970 bleef hij actief.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Presser in Universiteitsbibliotheek
Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1969 in zijn afscheidsbundel 
&lt;em&gt;Uit het werk van dr. J. Presser.&lt;/em&gt;

Onder red. van M.C. Brands e.a. (Amsterdam, 1969) 295-320; een
aanvullende bibliografie, in 
&lt;em&gt;Jaarboek van de Maatschappij der Nederlandse Letterkunde te Leiden
1969-1970,&lt;/em&gt;

169-170.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jacques Presser. Geschenk van vrienden bij zijn zestigste
verjaardag...&lt;/em&gt;

[Samengest. onder red. van J.M. Romein e.a.] (Amsterdam, 1959); B.W.
Schaper, in 
&lt;em&gt;Jaarboek van de Maatschappij der Nederlandse Letterkunde te Leiden
1969-1970. Levensberichten&lt;/em&gt;

161-170; B.W. Schaper, 'Jacques Presser: 'historien
engag&amp;eacute;', 1899-1970', in 
&lt;em&gt;Tijdschrift voor Geschiedenis&lt;/em&gt;

83 (1970) 495-498; M.C. Brands, in 
&lt;em&gt;Bijdragen en Mededelingen betreffende de Geschiedenis der
Nederlanden&lt;/em&gt;

85 (1970) 360-363 ; L. de Jong, in 
&lt;em&gt;Mededelingen der Koninklijke Nederlandse Akademie van Wetenschappen
1970.&lt;/em&gt;

Afd. Letterk. N.R. XXXIII no. 9, 419-433; 
&lt;em&gt;Gesprekken met Jacques Presser. Gevoerd door Philo Bregstein&lt;/em&gt;

(Amsterdam 1972); J. Presser, 
&lt;em&gt;Autobiografische schets 1899-1919.&lt;/em&gt;

[Verz. en ingel. door B. Presser-Hartog]. [Bergen (NH), 1974. Uitg. in
eigen beheer].&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 71281.&lt;/p&gt;




&lt;p&gt;M.E.H.N. Mout&lt;/p&gt; 
&lt;dtml-var bwn_footer&gt;</text>
  </biography>
</biodes>

