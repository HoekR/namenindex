<biodes version="1.0">
  <fileDesc>
    <title>Ozinga, Murk Dani&#195;&#171;l (1902-1968)</title>
    <ref target="http://resources.huygens.knaw.nl/bwn1880-2000/lemmata/bwn3/ozinga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ozinga</idno>
    <persName><name type="geslachtsnaam">Ozinga</name>, Murk Dani&amp;euml;l</persName>
    <sex value="1"/>
    <event type="birth" when="1902"/>
    <event type="death" when="1968"/>
    <state type="occupation">kunsthistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ozinga, Murk Dani&amp;euml;l&lt;/strong&gt;, architectuurhistoricus (Pernis, gem. Rotterdam 10-11-1902 - Utrecht 21-5-1968).

  Zoon van Daniel Osinga, predikant, en Aaltje Maria Janssen.
  Gehuwd op 6-9-1935 met Jenneke Rink, Na echtscheiding
  (15-10-1945) gehuwd op 27-11-1945 met Wilhelmina Luutske Antonia
  Ozinga. Uit beide huwelijken werden geen kinderen geboren.
  

  
  &lt;/p&gt;
&lt;p&gt;Ozinga doorliep het stedelijk gymnasium in Schiedam - hij
    legde tegelijkertijd de examens A en B af - en ging daarna in
    1920 rechten studeren in Leiden. Aan zijn belangstelling voor
    het oudvaderlands recht was het te danken dat hij samen met
    W.S. Gelinck de twee delen van het 
    &lt;em&gt;Kenningboek der stad Leiden&lt;/em&gt;

    in 1928 kon uitgeven. Op 15-5-1922 had hij inmiddels zijn
    kandidaatsexamen behaald. Hierna besloot hij echter
    geschiedenis te gaan studeren, met als belangrijkste
    hoogleraren Johan Huizinga en D. Roessingh. Geleidelijk aan
    werd nu het bijvak kunstgeschiedenis (bij W. Martin)
    belangrijker. Zo besloot Ozinga na het behalen van het
    doctoraal examen (22-1-1924) te gaan promoveren bij deze
    kunsthistoricus, die naast de schilderkunst ook veel aandacht
    gaf aan de bouwkunst, waarvoor Ozinga veel belangstelling had.
    Martin introduceerde Ozinga bij het Rijksbureau voor de
    Monumentenzorg, waar hij op 1 januari 1926 een aanstelling
    kreeg. Onder leiding van de directeur Jan Kalf ging hij
    monumenten beschrijven ten behoeve van de voltooiing van de
    delen Noord-Brabant en Groningen van de 'Voorloopige Lijst der
    Nederlandsche Monumenten van Geschiedenis en Kunst'. Vooral de
    romano-gotische bouwkunst in de laatstgenoemde provincie had
    Ozinga&amp;quot;s liefde - hij trok heel vaak op de fiets in deze
    streken rond - zodat in 1940 zijn ge&amp;iuml;llustreerde
    beschrijving van Oost-Groningen kon worden uitgegeven, als
    onderdeel van de 'Nederlandse Monumenten van Geschiedenis en
    Kunst'. In het Rijksbureau werd Ozinga ook actief betrokken bij
    de monumentenzorg, die hem zijn gehele leven zou blijven
    boeien.&lt;/p&gt;
&lt;p&gt;Ondertussen was hij in 1929 gepromoveerd op de 
    &lt;em&gt;Protestantsche kerken hier te lande gesticht, 1596-1793,&lt;/em&gt;

    een onderwerp waarvoor hij, als zoon van een hervormd
    predikant, altijd al belangstelling had gehad. In 1930 begon
    Ozinga mee te werken aan het 
    &lt;em&gt;Allgemeines Lexikon der Bildenden K&amp;uuml;nstler&lt;/em&gt;

    (van U. Thieme en F. Becker), waarvoor hij biografie&amp;euml;n van
    vele oude en moderne Nederlandse bouwmeesters schreef. E&amp;eacute;n
    architect kreeg daarbij zijn speciale aandacht: Dani&amp;euml;l
    Marot. Aan hem wijdde hij in 1932 een artikel in de feestbundel
    voor Martin en in 1939 een monografie, die met de Wijnaendts
    Francken-prijs bekroond werd. Ook werkte Ozinga mee aan H.E.
    van Gelders 
    &lt;em&gt;Kunstgeschiedenis der Nederlanden&lt;/em&gt;

    (1936), waarin voor het eerst een goed overzicht geboden werd
    van onze vaderlandse bouwkunst in de zeventiende en achttiende
    eeuw. Ozinga hechtte er echter aan zich niet tot de vakkringen
    te beperken, en schreef tussen 1933 en 1943 regelmatig in de 
    &lt;em&gt;Nieuwe Rotterdamsche Courant.&lt;/em&gt;
&lt;/p&gt;
&lt;p&gt;Toen na de oorlog J.G. van Gelder een ministeri&amp;euml;le
    opdracht had gekregen om de kunsthistorische studie in Utrecht
    weer aanzien te geven en er ook leerstoelen kwamen voor
    middeleeuwse kunst en iconologie enerzijds en voor geschiedenis
    van de bouwkunst anderzijds, werd Ozinga in 1947 benoemd tot
    buitengewoon hoogleraar voor het laatstgenoemde vakgebied. Zijn
    inaugurele rede luidde: 
    &lt;em&gt;Mythe en ratio in de verklaring der middeleeuwse
    architectuurgeschiedenis&lt;/em&gt;

    (1948). Kort daarvoor was hij al, bij de reorganisatie van het
    Rijksbureau voor de Monumentenzorg tot Rijksdienst, hoofd van
    de afdeling beschrijving geworden.&lt;/p&gt;
&lt;p&gt;Geleidelijk werden beide banen Ozinga te veel. Weliswaar
    publiceerde hij twee boekdelen over de romaanse en de gotische
    bouwkunst in ons land, in resp. 1949 en 1953, toch begon zijn
    wetenschappelijke produktie terug te lopen. Zijn belangstelling
    voor de 'West' dateert van rond 1953. Een aantal studiebezoeken
    ter plaatse resulteerden in 1959 in zijn boek 
    &lt;em&gt;De monumenten van Cura&amp;ccedil;ao in woord en beeld,&lt;/em&gt;

    en in 1961 in een proeve voor een monumentenlijst van Suriname.
    Inmiddels was Ozinga in 1958 gewoon hoogleraar in Utrecht
    geworden en had hij de Rijksdienst vaarwel gezegd. De
    monumentenzorg verliet hij echter niet: in 1959 was hij benoemd
    tot lid van de Monumentenraad.&lt;/p&gt;
&lt;p&gt;In Utrecht bleef Ozinga een actief docent en organisator. Zo
    stichtte hij binnen het Utrechtse Instituut de zogenaamde Index
    bouwkunst met visuele informatie over nog bestaande en verloren
    bouwwerken in Nederland. Voor het overige verliep het in
    Utrecht echter niet geheel naar wens. De aanvankelijk goede
    verstandhouding van de Utrechtse kunsthistorische hoogleraren
    Van Gelder enerzijds en W.S. Heckscher en Ozinga anderzijds
    verslechterde in de loop van de jaren zestig, wat zeker een
    schaduw heeft gelegd op Ozinga's laatste levensjaren, alhoewel
    zijn werkkracht onverminderd bleef. Hij werd ten slotte uit het
    volle leven gerukt door een hartaanval, nog geen jaar nadat hij
    een nieuwe woning in Vianen had betrokken, die geheel naar
    eigen inzicht was gebouwd.&lt;/p&gt;
&lt;p&gt;Ozinga is op het gebied van de bouwkunst en de
    monumentenzorg in Nederland van grote invloed geweest, niet
    alleen doordat hij de eerste hoogleraar op dit terrein was,
    maar vooral door de overgave waarmee hij zich aan de hem
    gestelde taken heeft gewijd. Al v&amp;oacute;&amp;oacute;r het tot stand
    komen van de Monumentenwet in 1940 had hij voor een wettelijke
    regeling op dit gebied geijverd, en ook later kwam hij op voor
    de bescherming en restauratie, niet alleen van belangrijke
    gebouwen, maar ook van burgerwoningen, boerderijen, dorps- en
    stadsgezichten en van de Utrechtse singels, die tot zijn grote
    teleurstelling ten dele gedempt waren.&lt;/p&gt;
&lt;p&gt;Sinds 1932 was hij zonder onderbreking redacteur van het 
    &lt;em&gt;Oudheidkundig Jaarboek&lt;/em&gt;

    en het erop volgende 
    &lt;em&gt;Bulletin van de Koninklijke Nederlandse Oudheidkundige
    Bond.&lt;/em&gt;

    Hij was tussen 1953 en 1967 bestuurslid van de KNOB en van 1958
    tot 1963 voorzitter. Ook had hij als bestuurslid zitting in de
    Bond Heemschut, de Vereniging Hendrick de Keyser en het
    Utrechts Monumentenfonds.&lt;/p&gt;
&lt;p&gt;Als hoogleraar was hij een streng docent, die zijn studenten
    graag hoogwaardige informatie bood, maar tegelijkertijd
    tolerant en vol begrip voor hun problemen en noden was. Omdat
    hij als wetenschapsman behalve de grote lijn ook het detail
    nastreefde, hechtte hij eraan dat zijn studenten naast de
    overzichtscolleges veelvuldig werden geconfronteerd met de
    bouwwerken zelf. Hij was vanaf zijn eerste studiereis naar
    Frankrijk in 1921 dan ook een fervent excursieganger, en
    begeleidde de kortere en langere excursies doorgaans zelf.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;W.S. Heckscher en Karla Langedijk, 'Bibliografie van de
    geschriften van M.D. Ozinga' (tot 1962) in 
    &lt;em&gt;Opus Musivum.&lt;/em&gt;

    Een bundel studies... t.g.v. zijn zestigste verjaardag...
    (Assen, 1964) 475-501.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Gesprek met prof.dr. M.D. Ozinga', in 
  &lt;em&gt;Co-bouw,&lt;/em&gt;

  31-1-1963, 5-6; W.S. Heckscher, 'Murk Dani&amp;euml;l Ozinga, een
  biografische schets vooraf', in 
  &lt;em&gt;Opus Musivum,&lt;/em&gt;

  469-473; P. Singelenberg, 'Murk Dani&amp;euml;l Ozinga als
  onderzoeker, in 
  &lt;em&gt;Simiolus&lt;/em&gt;

  2 (1967/68) 114-116; R. Meischke, 'M.D. Ozinga, fel strijder voor
  onze monumenten', in 
  &lt;em&gt;Nieuwe Rotterdamsche Courant,&lt;/em&gt;

  8-6-1968. Wekelijks bijvoegsel, 9.&lt;/p&gt;
&lt;p&gt;J. Storm van Leeuwen&lt;/p&gt; 
&lt;dtml-var bwn_footer&gt;</text>
  </biography>
</biodes>

