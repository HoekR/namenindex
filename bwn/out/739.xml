<biodes version="1.0">
  <fileDesc>
    <title>Hijmans, Isaac Henri (1869-1937)</title>
    <ref target="http://resources.huygens.knaw.nl/bwn1880-2000/lemmata/bwn1/hijmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hijmans</idno>
    <persName><name type="geslachtsnaam">Hijmans</name>, Isaac Henri</persName>
    <sex value="1"/>
    <event type="birth" when="1869"/>
    <event type="death" when="1937"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HIJMANSIH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hijmans, Isaac Henri&lt;/strong&gt;, jurist (Arnhem 16-8-1869 - Amsterdam 13-12-1937).

Zoon van Jacobus Salomon Hijmans, advocaat, en Nanette Vrouwtje
Salomons. Hij was ongehuwd.

&lt;img src=&amp;quot;images/HIJMANSIH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hijmans, Isaac Henri&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na het gymnasium in zijn geboortestad te hebben doorlopen, studeerde
Hijmans rechtswetenschap in Leiden, Berlijn en Leipzig. Hij promoveerde
te Leiden op 8 april 1892 op een proefschrift getiteld 
&lt;em&gt;De Verjaringsinstituten&lt;/em&gt;

1e dl. (Den Haag, 1892). Van 1893-1897 en van 1900-1904 was hij
advocaat in Den Haag, in de drie tussenliggende jaren
substituut-griffier bij de arrondissementsrechtbank te Groningen. Nadat
hij van 1904-1910 rechter in de arrondissementsrechtbank was geweest,
volgde op 7 september 1910 zijn benoeming tot hoogleraar in het
burgerlijk recht, burgerlijke rechtsvordering en het Romeinse recht en
zijn geschiedenis aan de Universiteit van Amsterdam. In 1913 werden de
beide eerste vakken vervangen door het internationaal privaatrecht.
Zijn inaugurele rede, uitgesproken op 31 oktober 1910, was getiteld 
&lt;em&gt;Hel recht der werkelijkheid&lt;/em&gt;

(Haarlem, 1910). In 1932/33 was hij rector magnificus; de door hem op 9
januari 1933 uitgesproken diesrede was gewijd aan 
&lt;em&gt;De tweesprong der rechtswetenschap&lt;/em&gt;

(Zwolle, 1933). Op 1 januari 1935 trad hij af als hoogleraar. Hij
vestigde zich in Den Haag en wijdde zijn otium hoofdzakelijk aan
wetenschappelijk werk.&lt;/p&gt;
&lt;p&gt;Hijmans is vooral bekend geworden als de kampioen van 'het recht
der werkelijkheid'. In vrijwel al zijn geschriften toont hij zich
een tegenstander van legisme, 'Begriffsjurisprudenz' en
dogmatische rechtsbeoefening. In zijn sociologische
rechtsvindingsmethode komt aan de privaatrechtelijke wet en aan
rechtssysteem en rechtsbegrippen slechts een ondergeschikte, aan de
maatschappelijke realiteit daarentegen een primordiale plaats toe. Deze
zienswijze miskent, dat de rechtsbeslissing nooit door een analyse der
maatschappelijke feiten alleen gevormd kan worden, doch dat normen en
waarden, zoals die o.m. in wetgeving, rechtspraak en doctrine tot
uiting komen, een gewichtige rol spelen. De gevolgen van zijn visie op
het recht voor de opleiding van de jurist doordacht hij in artikelen in

&lt;em&gt;Themis&lt;/em&gt;

(1900-1903), in een in 1919 gepubliceerde brochure en in een vlak voor
zijn dood voltooid opstel dat in 
&lt;em&gt;Rechtsgeleerd Magazijn&lt;/em&gt;

1938 verscheen. Met de tekenende zinsnede dat het historische prius nog
niet het pedagogische prius is, verwees hij de studie van het Romeinse
recht, die hij bovenal zag als een leerschool van ondogmatisch
rechtsdenken, uit het eerste jaar naar een later moment in de
rechtenstudie.&lt;/p&gt;
&lt;p&gt;Hijmans was een uitstekend docent, die niet alleen door zijn
helderheid, humor en scherpe kritische zin, maar ook daar hij gaarne
extreme stellingen verdedigde, zijn gehoor steeds wist te boeien.
Hijmans, die een voortreffelijk stilist was, heeft behalve zijn
proefschrift en de genoemde oraties veel gepubliceerd. In zijn
inhoudsrijke boeken 
&lt;em&gt;Romeinsch Zakenrecht&lt;/em&gt;

(Zwolle, 1917, 2e dr. 1920), 
&lt;em&gt;Romeinsch Verbintenissenrecht&lt;/em&gt;

(Zwolle, 1917.2e herz.dr. 1927) wordt te veel dat onzeker of
betwistbaar is met grote stelligheid voorgedragen en geschiedt het
aannemen van door Justinianus in de klassieke juristenteksten
aangebrachte interpolaties op nogal willekeurige wijze. Daarom hadden
deze boeken geen blijvende invloed. In 1937 verscheen Hijmans' 
&lt;em&gt;Algemeene Problemen van Internationaal Privaatrecht,&lt;/em&gt;

waarin hij zijn sociologische methode toepast op de algemene
leerstukken van het internationaal privaatrecht. Dit boek heeft - aldus
Offerhaus in 1961 - 'een verfrissende invloed gehad en een vrijere
rechtspraak gestimuleerd'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Talrijke opstellen en - vaak zeer kritische - boekbesprekingen
vooral op het gebied van Romeins recht, burgerlijk recht en
internationaal privaatrecht in juridische periodieken.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. van Oven in 
&lt;em&gt;Nederlands Juristenblad&lt;/em&gt;

12 (1937) 1098; F.G. Scheltema, in 
&lt;em&gt;Rechtsgeleerd Magazijn Themis&lt;/em&gt;

57 (1938) 92-94 en J. Offerhaus, in 
&lt;em&gt;Ars Aequi&lt;/em&gt;

10 (1960-1961) 227-230.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Ars Aequi&lt;/em&gt;

10 (1960-1961) 227.&lt;/p&gt;




&lt;p&gt;J.A. Ankum&lt;/p&gt; 
&lt;dtml-var bwn_footer&gt;</text>
  </biography>
</biodes>

