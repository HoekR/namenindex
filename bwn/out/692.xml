<biodes version="1.0">
  <fileDesc>
    <title>Heel, Gerardus Henricus van (1904-1984)</title>
    <ref target="http://resources.huygens.knaw.nl/bwn1880-2000/lemmata/bwn4/heel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heel</idno>
    <persName><name type="geslachtsnaam">Heel</name>, Gerardus Henricus van</persName>
    <sex value="1"/>
    <event type="birth" when="1904"/>
    <event type="death" when="1984"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HEEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heel, Gerardus Henricus van&lt;/strong&gt;, voetballer (Rotterdam 21-1-1904 - Rotterdam 18-12-1984). Zoon van Marcelis van Heel, bootwerker, en Gerardina Vos.
  Gehuwd op 2-8-1933 met Maria Schellekens. Uit dit huwelijk werden
  geen kinderen geboren.
  

  
  &lt;/p&gt;
&lt;img src=&amp;quot;images/HEEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heel, Gerardus Henricus van&amp;quot; class=&amp;quot;bwnimg&amp;quot;&gt;

&lt;p&gt;Op straat, in Rotterdam-Zuid, trapte de jonge Van Heel - het
    vierde van de elf kinderen van een Rooms-katholieke
    havenarbeider - zijn eerste ballen. In de partijtjes met zijn
    vriendjes legde 'Puck', zoals hij wegens zijn bescheiden lengte
    werd genoemd, de basis voor zijn later veel bewonderde
    traptechniek en atletische vermogen. Het lag daarom min of meer
    voor de hand dat hij zich aanmeldde als lid van de
    Rotterdamsche Voetbal Vereeniging Feyenoord, de club van de
    linker Maasoever. Op 12 oktober 1919 droeg hij voor de eerste
    maal het rood-witte shirt van deze club, die hij zijn leven
    lang trouw zou blijven.&lt;/p&gt;
&lt;p&gt;Van Heels talenten bleven niet lang onopgemerkt, en in
    augustus 1924 maakte hij zijn debuut in het eerste elftal van
    Feyenoord. Toch behoorde hij hier niet tot de basisspelers,
    omdat zijn positie van linkshalf vooralsnog werd ingenomen door
    Cor van der Velde. Toen zich evenwel het unieke feit dreigde
    voor te doen dat Van Heel, als speler uit het tweede team, in
    de nationale ploeg zou worden gekozen, trad Van der Velde
    vrijwillig terug om zijn jeugdige concurrent &amp;egrave;n opvolger
    niet langer in de weg te staan. Ruim vijftien jaar lang was Van
    Heel vervolgens de centrale figuur van Feyenoords eerste
    elftal, terwijl hij eveneens een vaste plaats in de Oranje
    selectie verwierf. Tussen 19 april 1925 (1-4 tegen Zwitserland
    in Z&amp;uuml;rich) en 23 oktober 1938 (2-2 tegen Denemarken in
    Kopenhagen) speelde Van Heel in totaal 64 interlands, een
    record dat pas in 1979 zou worden gebroken. In 29 duels trad
    hij bovendien op als aanvoerder, en opvallend is dat hij in
    geen van zijn vele wedstrijden voor Oranje een doelpunt
    scoorde. Een teleurstelling - niet alleen voor Puck van Heel! -
    was de voortijdige uitschakeling van het Nederlands elftal bij
    de eindronden van het wereldkampioenschap in 1934 in
    Itali&amp;euml;. Ondanks de aanwezigheid van klassespelers als Bep
    Bakhuys, Kick Smit en Leen Vente kon Nederland het in de
    achtste finale in Milaan tegen Zwitserland op 27 mei 1934 niet
    bolwerken: het liep uit op een 2-3 nederlaag. Zijn populariteit
    leed er nauwelijks onder, want na het spelen van zijn
    vijftigste en zestigste interland, respectievelijk op 12
    januari 1936 en 27 februari 1938, werd hem in Rotterdam telkens
    een grootse ontvangst bereid.&lt;/p&gt;
&lt;p&gt;Toch zal de naam van Puck van Heel in de eerste plaats
    verbonden blijven aan 'zijn' Feyenoord. Vooral de middenlinie,
    met Van Heel en de broers Bas en Jaap Paauwe, was in het begin
    van de jaren dertig het pronkstuk van de club. Onder leiding
    van aanvoerder Van Heel werden de Rotterdammers tussen 1925 en
    1939 elfmaal afdelingskampioen, vijfmaal landskampioen en twee
    keer winnaar van de nationale voetbalbeker. In het 'topjaar'
    1938 won Feyenoord niet alleen de Nederlandse voetbaltitel,
    maar ook het belangrijke toernooi om de 'Zilveren Bal', terwijl
    het befaamde Arsenal uit Londen, vele malen Engels kampioen, in
    een volgens ooggetuigen onvergetelijke oefenwedstrijd met 1-0
    werd verslagen. Dit laatste duel vond overigens plaats in het
    een jaar eerder in gebruik genomen Stadion Feyenoord, waarvoor
    Puck van Heel - wie anders? - in juli 1935 de eerste paal had
    geslagen.&lt;/p&gt;
&lt;p&gt;Op 2 mei 1940 nam Van Heel afscheid als actief voetballer.
    Van Feyenoord was hij vanaf 1935 lid van verdienste. Andere
    offici&amp;euml;le onderscheidingen zouden langer op zich laten
    wachten: de Koninklijke Nederlandsche Voetbalbond benoemde hem
    pas in 1964 tot Bondsridder. Hier en daar werd wel gesuggereerd
    dat deze late erkenning te maken had met het feit dat Van Heel
    nog tijdens zijn eigen voetballoopbaan een amateurclub trainde,
    waarvoor hij een bescheiden vergoeding ontving. Zulks strookte
    blijkbaar niet met de voorstellingen die de bondsbestuurders in
    het pre-professionele voetbaltijdperk van hun amateurleden
    hadden.&lt;/p&gt;
&lt;p&gt;Na 1940 was Van Heel nog gedurende enige jaren als
    oefenmeester werkzaam bij een aantal amateurverenigingen in de
    Rijnmond, waaronder Fortuna Vlaardingen, SSS uit Spijkenisse en
    Flakkee. Als zovele ex-voetballers beheerde Van Heel na zijn
    carri&amp;egrave;re een caf&amp;eacute; (1939-1969). Voordien was hij, om
    in zijn levensonderhoud te voorzien, enige tijd werkzaam
    geweest als arbeider in de margarinefabriek van Van den Bergh,
    als vertegenwoordiger van de kolenhandel van
    Feyenoord-bestuurslid C.R.J. Kieboom en als
    sigarenhandelaar.&lt;/p&gt;
&lt;p&gt;Na zijn vijfenzestigste verjaardag trok Van Heel zich meer
    en meer terug uit de publiciteit, die hij zelf overigens nooit
    had gezocht. Slechts met tegenzin en na veel moeite liet hij
    zich bij zijn vijfenzeventigste en tachtigste verjaardag door
    de pers interviewen. Het overlijden van zijn vrouw in 1978 en
    een slechter wordend gezichtsvermogen waren hieraan zeker
    debet.&lt;/p&gt;
&lt;p&gt;Puck van Heel behoort zonder twijfel tot de beste spelers
    uit de Nederlandse voetbalgeschiedenis. Zijn lange loopbaan en
    zijn vele interlands dienen daarvoor als tastbaar bewijs.
    Hoewel klein van stuk won hij, door een enorm atletisch
    vermogen, toch vele kopduels, ofschoon hij zich daarbij af en
    toe ook op de schouders van tegenspelers afzette. Veel
    scheidsrechters ontgingen dergelijke onregelmatigheden niet,
    maar legden jegens Van Heel een opvallende clementie aan de
    dag, wat zijn reputatie alleen maar bevestigde. Tijdgenoten
    roemden zijn superieure techniek, waardoor hij veel wedstrijden
    meer op inzicht dan op inzet kon voltooien. Van Heel was
    overigens geen snelle voetballer, en naarmate hij ouder werd
    nam zijn tempo steeds verder af, een tekortkoming die door zijn
    ploeggenoten moest worden gecompenseerd. Bovendien werd hij
    gehinderd door zijn linkerknie, die hij, als puur linksbenige
    speler, te veel belastte. De dikke zwachtels die hij om die
    reden tijdens de wedstrijden altijd om zijn benen droeg,
    verleenden zijn toch al gedrongen gestalte een weliswaar weinig
    flatteuze, maar karakteristieke indruk. Van Heel dankte zijn
    populariteit voor een belangrijk deel ook aan het feit dat hij,
    ondanks zijn naam en faam, een uiterst eenvoudig en bescheiden
    persoon bleef. Of zoals ex-Feyenoord-voorzitter Kieboom hem
    eens typeerde: 'Een pracht mens en een pracht voetballer. Hij
    had een droom van een pass en hij stond altijd op het goeie
    plekkie' (&lt;em&gt;Het Vrije Volk&lt;/em&gt;

    , 20-1-1979).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de 64 interlandwedstrijden waaraan Van
    Heel tussen 1925 en 1938 deelnam in 
    &lt;em&gt;Het Nederlands elftal. De historie van Oranje 1905-1989&lt;/em&gt;

    . Samenst. Matty Verkamman (Amsterdam, 1989) 113-142.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve interviews en necrologie&amp;euml;n in o.a. 
  &lt;em&gt;Voorwaarts. Sociaal-Democratisch Dagblad&lt;/em&gt;

  , 30-4-1940; 
  &lt;em&gt;Rotterdamsch Nieuwsblad&lt;/em&gt;

  , 20-1-1979; 
  &lt;em&gt;Het Vrije Volk&lt;/em&gt;

  , 20-1-1979; 
  &lt;em&gt;De Feyenoorder&lt;/em&gt;

  63 (1979) 2 (febr.) 24-26; 
  &lt;em&gt;NRC Handelsblad&lt;/em&gt;

  , 24-1-1984 en 21-12-1984; 
  &lt;em&gt;Het Vrije Volk&lt;/em&gt;

  , 20-12-1984; 
  &lt;em&gt;Rotterdams Jaarboekje 1985&lt;/em&gt;

  (Rotterdam, 1985) 163-166: Phida Wolff, 
  &lt;em&gt;Geen woorden maar daden. De roemruchte historie van topclub
  Feyenoord&lt;/em&gt;

  (Baarn, 1971) 95-97, 128-129; A. van Emmenes, 
  &lt;em&gt;Neerlands voetbalglorie. Alle interlands van 1905 tot
  heden&lt;/em&gt;

  (6e dr.; Amsterdam, 1980); H.A. van Wijnen, 'Aanvoerder: de
  precisie van een passer', in idem, 
  &lt;em&gt;De Kuip. De geschiedenis van stadion Feyenoord&lt;/em&gt;

  (Utrecht [etc.], 1989) 110-123.&lt;/p&gt;
&lt;p&gt;&lt;a href='igedeelte'&gt;I: &lt;/a&gt;ANP Historisch Fotoarchief, beeldnummer 69474 [Van Heel in april 1936].&lt;/p&gt;

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

