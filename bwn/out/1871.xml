<biodes version="1.0">
  <fileDesc>
    <title>Velde, Catharina Jacoba van (1903-1985)</title>
    <ref target="http://resources.huygens.knaw.nl/bwn1880-2000/lemmata/bwn3/velde"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">velde</idno>
    <persName><name type="geslachtsnaam">Velde</name>, Catharina Jacoba van</persName>
    <sex value="2"/>
    <event type="birth" when="1903"/>
    <event type="death" when="1985"/>
    <state type="occupation">schrijfster</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Velde, Catharina Jacoba van&lt;/strong&gt;

  (Jacoba), schrijfster en vertaalster ('s-Gravenhage 10-5-1903 - Amsterdam 7-9-1985).

  Dochter van Willem van Velde, arbeider, en Hendrika Catharina van
  der Voorst. Gehuwd op 10-9-1924 met Salomon Polak (bekend onder
  de naam Harry Polah), violist. Na echtscheiding (31-12-1931)
  gehuwd op 31-3-1937 met Arnold (Bob) Clerx, toneelspeler, later
  schrijver. Uit beide huwelijken werden geen kinderen geboren.
  

  
  &lt;/p&gt;
&lt;p&gt;Opgroeiend in een gezin waarvan de vader, zwervend door
    Europa, meestal afwezig was en de moeder als wasvrouw aan de
    kost moest zien te komen, heeft Jacoba van Velde vrijwel geen
    opleidingen gevolgd. Slechts tot haar tiende jaar is zij op
    school geweest. Het gezin waartoe zij, haar oudere zuster
    Cornelia en twee oudere broers Bram en Geer, later in Frankrijk
    als schilders bekend geworden, behoorden, is de leerschool
    geweest van deze intelligente vrouw, die zich met opvallend
    gemak in korte tijd vreemde talen eigen maakte en zich overal
    wonderlijk vlot aanpaste. Als jong meisje volgde zij danslessen
    en trad zij met een vriendin op in een cabaretnummer. Vanaf
    haar zestiende is zij enkele jaren verbonden geweest aan het
    gezelschap dat later officieel de Bouwmeesterrevue zou gaan
    heten, eerst als figurante, daarna in het dansensemble. In deze
    kringen leerde zij Harry Polah, haar eerste man, kennen. Met
    hem vertrok ze naar Berlijn, waar zij beiden optraden in
    caf&amp;eacute;s en restaurants, zij als danseres, hij als violist.
    Met haar danspartner vertrok ze echter halverwege de jaren
    twintig naar Parijs, waar inmiddels haar broers woonden. Het
    dansen gaf zij vrij spoedig op. In de jaren dertig woonde zij
    enige tijd op Mallorca, dan weer in Rousillon, in
    Cagnes-sur-Mer, in Aveyron. In 1937 volgde haar tweede
    huwelijk. Haar leven v&amp;oacute;&amp;oacute;r de Tweede Wereldoorlog
    blijft echter grotendeels in nevelen gehuld; er bestaan
    allerlei geromantiseerde en gedramatiseerde verhalen over, een
    mythevorming waaraan niet in de laatste plaats zijzelf, o.a. in
    interviews, meegewerkt heeft. Pas na de oorlog is haar spoor
    precies te volgen, pas toen ook begon zij te schrijven (zich
    aanvankelijk nog Tonny Clerx noemend).&lt;/p&gt;
&lt;p&gt;In november 1947 verscheen in 
    &lt;em&gt;Les lettres fran&amp;ccedil;aises&lt;/em&gt;

    het korte verhaal 'Evasion', haar eerste publikatie. In
    diezelfde maand liet zij Samuel Beckett, die zij via haar
    broers had leren kennen, weten, in verband met haar eigen
    schrijverschap, niet langer als zijn literair agente te kunnen
    optreden, een functie die zij t.a.v. zijn Frans werk vanaf eind
    1946 vervulde. Het duurt echter tot 1953 voor zij opnieuw eigen
    werk publiceert, nu in het Nederlands de korte roman 
    &lt;em&gt;De grote zaal,&lt;/em&gt;

    het boek waaraan zij haar bekendheid grotendeels te danken
    heeft. Het is het verhaal van een bejaarde vrouw wier
    gezondheid haar niet langer toestaat alleen te blijven wonen.
    Zij komt terecht in een tehuis voor oude vrouwen en belandt
    uiteindelijk op 'de grote zaal', het domein der stervenden.
    Vervlochten in dit trieste relaas van eenzaamheid en
    doodsangst, zit het verhaal van de van haar moeder vervreemde
    dochter Helena, die, op en neer reizend naar Parijs, waar zij
    haar verplichtingen heeft, haar moeder niet echt kan bijstaan.
    Doordat de lezer de gedachten van de oude en zelfs van de
    stervende vrouw in de ik-vorm leest, heeft het boekje iets heel
    directs; anderzijds zit er iets ongerijmds in dit perspectief,
    waar de ratio zich tegen verzet. 
    &lt;em&gt;De grote zaal&lt;/em&gt;

    werd door gerenommeerde recensenten juichend ontvangen en
    sprak, wegens de herkenbaarheid van de problematiek, ook het
    grote publiek bijzonder aan. En dat niet alleen in Nederland:
    binnen tien jaar is het vertaald in dertien talen.&lt;/p&gt;
&lt;p&gt;Afgezien van enkele korte en zeer korte verhalen is er na
    dit geweldige succes nog maar &amp;eacute;&amp;eacute;n roman van Jacoba
    van Velde verschenen: 
    &lt;em&gt;Een blad in de wind&lt;/em&gt;

    (1961). In de hoofdpersoon, de jonge vrouw Helena, is ten dele
    Jacoba te herkennen, ten dele ook de vrouw die zij graag
    voorgaf te zijn. Misschien is de negatieve kritiek debet aan
    het feit dat ze daarna nog maar weinig publiceerde. Kees Fens (&lt;em&gt;De Tijd-De Maasbode,&lt;/em&gt;

    16-12-1961) vindt 
    &lt;em&gt;Een blad in de wind&lt;/em&gt;

    te sentimenteel, een larmoyant verhaal. Beb Vuyk (&lt;em&gt;Vrij Nederland,&lt;/em&gt;

    16-12-1961) meent dat de memoires der machteloosheid ons niet
    overtuigen, eerder irriteren. En wellicht raakt Margaretha
    Ferguson de kern wanneer zij schrijft: 'de lezer krijgt het
    idee dat Helena een weliswaar aantrekkelijke en
    vaagvriendelijke vrouw is, maar egocentrisch en narcistisch,
    vervuld van voortdurend melodramatisch zelfbeklag' (&lt;em&gt;NRC,&lt;/em&gt;

    6-1-1962). Het verschijnen van haar 
    &lt;em&gt;Verzameld Werk&lt;/em&gt;

    in 1987 bracht haar terug in de belangstelling. De afstand
    heeft zijn werk gedaan: 25 jaar na het verschijnen van haar
    tweede roman blijkt dat haar boeken onmiskenbaar passen in het
    op Franse leest geschoeide, Nederlandse existentialisme van
    kort na de Tweede Wereldoorlog.&lt;/p&gt;
&lt;p&gt;Wie zich verdiept in het leven van Jacoba van Velde komt tot
    de conclusie dat zij een intelligente vrouw was, volledig
    autodidact, een vrouw ook die op haar omgeving een innemende
    indruk maakte; zij schijnt ook vrolijk geweest te zijn,
    lichamelijk zeer sterk, maar geestelijk soms labiel, onzeker,
    lijdend onder haar komaf en gebrek aan opleiding, waar ze
    liefst niet over sprak. Ze was dol op toneel en heeft, in haar
    onbevangenheid, al vroeg gevoel en oog gehad voor de betekenis
    van Samuel Beckett voor het Europees toneel. De meeste stukken
    van Beckett, om te beginnen 
    &lt;em&gt;En attendant Godot&lt;/em&gt;

    (Paris, 1952), heeft zij in 1965 in het Nederlands vertaald, en
    ze zijn in haar vertaling ook voor het eerst opgevoerd. Ook van
    Eug&amp;egrave;ne Ionesco, Jean Genet en anderen heeft zij
    toneelstukken vertaald en in Nederland ge&amp;iuml;ntroduceerd. Van
    1965 tot 1971 was zij dramaturge voor het Franse toneel bij
    toneelgroep Studio, o.l.v. Kees van lersel.&lt;/p&gt;
&lt;p&gt;Na de oorlog heeft Jacoba van Velde afwisselend in Parijs en
    Amsterdam gewoond, in hechte vriendschap met Frits Kuipers, met
    wie zij in 1963 Becketts roman 
    &lt;em&gt;Molloy&lt;/em&gt;

    (Paris, 1951) vertaalde en aan wie zij 
    &lt;em&gt;De grote zaal&lt;/em&gt;

    opdroeg. In een verpleegtehuis in Amsterdam zou zij ten slotte
    doormaken wat ze zo treffend beschreven had in 
    &lt;em&gt;De grote zaal&lt;/em&gt;

    :
    &lt;em&gt;&lt;/em&gt;

    aftakeling, eenzaamheid en doodsangst. Behalve in dit boekje
    ligt haar betekenis vooral in de bekendheid die zij gegeven
    heeft aan het Franse toneel van na de Tweede Wereldoorlog.
    Hoewel zij wars was van publiciteit rond haar persoon, kon zij
    het gebrek aan offici&amp;euml;le erkenning, in de vorm van een
    literaire prijs, maar moeilijk verkroppen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Brieven van en aan haar en enige andere documenten
  zijn aanwezig in het Nederlands Letterkundig Museum en
  Documentatiecentrum in Den Haag. Haar briefwisseling met Samuel
  Beckett is in het dossier Beckett (ontoegankelijk) in de
  Biblioth&amp;egrave;que Nationale in Parijs. Haar correspondentie met
  de toneelgroep Studio en andere groepen is in het Nederlands
  Theater Instituut in Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Verzameld werk&lt;/em&gt;

    (Amsterdam, 1987). In de 'Verantwoording' worden ook haar
    Franse publikaties genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Cassettebandje van het VPRO-radioprogramma 
  &lt;em&gt;Boeken&lt;/em&gt;

  van 28-10-1986, 'Portret van Jacoba van Velde'; 'Nawoord' van
  A.H. den Boef in bovengenoemd 
  &lt;em&gt;Verzameld werk.&lt;/em&gt;
&lt;/p&gt;
&lt;p&gt;P.E. van der Heijden-Rogier&lt;/p&gt; 
&lt;dtml-var bwn_footer&gt;</text>
  </biography>
</biodes>

