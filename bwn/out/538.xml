<biodes version="1.0">
  <fileDesc>
    <title>Fokker, Timon Henricus (1880-1956)</title>
    <ref target="http://resources.huygens.knaw.nl/bwn1880-2000/lemmata/bwn3/fokkert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fokkert</idno>
    <persName><name type="geslachtsnaam">Fokker</name>, Timon Henricus</persName>
    <sex value="1"/>
    <event type="birth" when="1880"/>
    <event type="death" when="1956"/>
    <state type="occupation">diplomaat</state>
    <state type="occupation">kunsthistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fokker, Timon Henricus&lt;/strong&gt;, consulair ambtenaar en kunsthistoricus (Batavia (Ned.-Indi&amp;euml;) 8-3-1880 - Rome (Itali&amp;euml;) 6-1-1956).

  Zoon van Anthony Herman G&amp;eacute;rard Fokker, pres. Factorij der
  Ned. Handel-Mij., en Suzanna Alida der Kinderen. Gehuwd op
  11-12-1933 met Geertruida Reineker. Uit dit huwelijk werden geen
  kinderen geboren.
  

  

  
  &lt;/p&gt;
&lt;p&gt;Timon Fokker, een neef van Anthony H.G. Fokker, volgde lager
    onderwijs in Nederlands-Indi&amp;euml; en middelbaar onderwijs in
    Nederland. Hij volgde een rechtenstudie in Leiden, die hij op
    19 september 1907 in Amsterdam afsloot met de verdediging van
    een proefschrift (zie P) bij D. Josephus Jitta. Daarna werkte
    hij als advocaat in Amsterdam.&lt;/p&gt;
&lt;p&gt;Tijdens de Eerste Wereldoorlog kwam de reislustige Fokker in
    1917 als consul in dienst van het ministerie van Buitenlandse
    Zaken. Hij trad op in de Bulgaarse hoofdstad Sofia; eind 1918
    werd hij als consul-generaal voor Nederland in Kiev geplaatst.
    Na de bolsjewistische staatsgreep in Leningrad en Moskou
    heerste in de Oekra&amp;iuml;ne grote politieke en militaire
    verwarring en werd, zoals Fokker het zelf omschreef, Kiev
    daardoor 'het allerbelangrijkste centrum van Oost-Europa'. Bij
    ontstentenis van o.a. Poolse en Engelse vertegenwoordigers
    moest Fokker ook de belangen van hun landen in deze stad
    behartigen. Fokkers rapporten muntten uit door de re&amp;euml;le en
    intelligente wijze waarop hij over de verschillende stromingen
    en groeperingen schreef die naar de macht in Rusland dongen.
    Kiev was daarvoor ook een belangrijke observatiepost. Deze
    rapportage onderscheidde zich in gunstige zin van die der
    overige Nederlandse vertegenwoordigers, die in hun afschuw van
    de bolsjewieken weinig realistisch waren over de kansen van hun
    succes. Toen Moskou de Oekra&amp;iuml;ne in de op de
    Oktober-revolutie gevolgde burgeroorlog onder controle kreeg,
    werd alle buitenlandse vertegenwoordigers verder verblijf in
    Kiev ontzegd, en dat betekende ook voor Fokker het vertrek uit
    de Sovjet-Unie, nog gedramatiseerd door het feit dat hij als
    zieke met een dubbele longontsteking naar Constantinopel
    vervoerd moest worden. In juli 1919 daar aangekomen, kon hij
    toch nog enigszins de ontwikkelingen in Zuid-Rusland volgen en
    bleef hij daarover rapporteren. Ook in Den Haag waren Fokkers
    verdiensten niet onopgemerkt gebleven, het ministerie van
    Buitenlandse Zaken overwoog een plaatsing van Fokker in
    Perzi&amp;euml;, maar men zag daar om financi&amp;euml;le redenen van
    af. De secretaris-generaal deelde hem op 1 maart 1921 mee dat
    er aan zijn tijdelijke relatie tot het departement spoedig een
    einde zou moeten komen.&lt;/p&gt;
&lt;p&gt;In 1921 vestigde Fokker zich in Rome, waar hij de rest van
    zijn leven zou doorbrengen. Hij wijdde zich verder aan de
    kunstgeschiedenis. Daarnaast was hij actief in de kunsthandel.
    Hij vatte een studie aan die leidde tot de publikatie van 
    &lt;em&gt;Werke niederl&amp;auml;ndischer Meister in den Kirchen
    Italiens&lt;/em&gt;

    ('s-Gravenhage, 1931). Hij droeg dit boek op aan de directeur
    van het Nederlandsch Historisch Instituut in Rome, G.J.
    Hoogewerff, met wie hij nauw bleef samenwerken. De mecenas
    Doria Pamphilj benoemde Fokker in 1932 tot directeur van zijn
    kostbare kunstcollectie. Dit gaf hem ruim gelegenheid tot
    verdere studie, die uitmondde in de publikatie van twee delen 
    &lt;em&gt;Roman baroque art. The history of a style&lt;/em&gt;

    (Londen, 1938). Dit boek mag gelden als Fokkers hoofdwerk.&lt;/p&gt;
&lt;p&gt;Na de Tweede Wereldoorlog had Fokker veel minder
    financi&amp;euml;le mogelijkheden; naast zijn benoeming tot
    directeur van de galerij Doria Pamphilj in 1947 werd hij in
    hetzelfde jaar aangezocht als tijdelijk lector in de
    Nederlandse taal aan de Sapienza te Rome. Hij vervulde deze
    functie tot 1952, toen hij 70 jaar werd. Zijn opvolgster werd
    mw. G. van Woudenberg.&lt;/p&gt;
&lt;p&gt;Fokkers hart was verpand aan de schilderkunst. Daarover had
    hij zeer uitgesproken voorkeuren, bijvoorbeeld voor de barok,
    en die ventileerde hij graag. Hij werd erkend als de
    Nederlandse specialist op kunsthistorisch gebied in Rome. In
    1957 - een jaar na zijn overlijden - werd er in de hal van het
    Nederlands Historisch Instituut een marmeren gedenkplaat aan de
    muur geplaatst met een Latijnse tekst van S. Tromp s.j. Zijn
    weduwe heeft 1300 foto's en reprodukties die hij tijdens zijn
    leven verzameld had, geschonken aan het Rijksbureau voor
    Kunsthistorische Documentatie in Den Haag.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Buitenlandse Zaken, Kabinet, nr. 792, en
  dossier B 139 (Rusland, Algemeen 1919-1921), beide berustend bij
  het ministerie van Buitenlandse Zaken in Den Haag.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de al genoemde publikaties en artikelen in o.a. 
    &lt;em&gt;De Gids, Elsevier's Maandschrift, Bollettino d'arte, The
    Burlington Magazine&lt;/em&gt;

    en 
    &lt;em&gt;Gazette des beaux-arts; Bijdrage tot de internationaal
    gelijkvormige regeling der scheepsvoorrechten&lt;/em&gt;

    (Leiden, 1907). Proefschrift Amsterdam; 
    &lt;em&gt;Jan Siberechts, peintre de la paysanne flamande&lt;/em&gt;

    (Bruxelles, 1931); 
    &lt;em&gt;Catalogo sommario dei quadri della Galleria Doria Pamphilj
    in Roma&lt;/em&gt;

    (Rome, 1951). Verschillende herdr.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Jaarverslagen', in
  &lt;em&gt;Mededelingen van het Nederlands Historisch Instituut te
  Rome&lt;/em&gt;

  3e reeks, dl. VI (1950) XXIX en dl. VIII (1954) 25; 
  &lt;em&gt;Haagsche Courant,&lt;/em&gt;

  16-1-1956; 
  &lt;em&gt;O.K.W. Mededelingen van het departement voor Onderwijs,
  Kunsten en Wetenschappen&lt;/em&gt;

  20 (1956) 27 (7 juli) 347; 
  &lt;em&gt;Mededelingen van het Nederlands Historisch Instituut te
  Rome.&lt;/em&gt;

  Derde reeks. Deel 9 (1957) 7-8; Ben Knapen, 
  &lt;em&gt;De lange weg naar Moskou&lt;/em&gt;

  (Amsterdam [etc.], 1985) 48-52.&lt;/p&gt;
&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

