<biodes version="1.0">
  <fileDesc>
    <title>Maas, Jean Baptist Maria Joseph (1914-1972)</title>
    <ref target="http://resources.huygens.knaw.nl/bwn1880-2000/lemmata/bwn3/maas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">maas</idno>
    <persName><name type="geslachtsnaam">Maas</name>, Jean Baptist Maria Joseph</persName>
    <sex value="1"/>
    <event type="birth" when="1914"/>
    <event type="death" when="1972"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MAASJBMJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Maas, Jean Baptist Maria Joseph&lt;/strong&gt;, marineofficier (Rotterdam 14-4-1914 - Oudemirdum, gem. Gaasterland 1-12-1972).

  Zoon van Jean Baptist Maria Joseph Maas, chef bij een
  machinefabriek, en Arendje Pieternella Toornvliet. Gehuwd op
  20-5-1938 met Gracy Zorab. Uit dit huwelijk werd 1 zoon geboren.
  Na echtscheiding (7-6-1947) gehuwd op 12-11-1947 met Barbara Hall
  Ramsay. Uit dit huwelijk werd 1 zoon geboren.
  
&lt;img src=&amp;quot;images/MAASJBMJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Maas, Jean Baptist Maria Joseph&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hoewel Maas uit een sterk nautisch geori&amp;euml;nteerd milieu
    kwam was voor hem de keuze van een marineloopbaan niet iets
    vanzelfsprekends: hij heeft ook serieus gedacht aan een
    medicijnenstudie. Na de HBS doorlopen te hebben werd hij in
    1931 aangenomen als adelborst en per 28 augustus 1934 benoemd
    tot luitenant ter zee der 3e klasse. In zijn adelborstenperiode
    had er tussen Maas met enkele medeleerlingen en de commandant
    van het Koninklijk instituut voor de marine, kapitein ter zee
    C. baron De Vos van Steenwijk, een heftige botsing op het
    disciplinaire vlak plaatsgevonden. Het was eigenlijk een
    typerend begin voor een marinecarri&amp;egrave;re waarin Maas, ook
    toen hij de hoogste rangen had bereikt, in zekere zin een
    'enfant terrible' is gebleven.&lt;/p&gt;
&lt;p&gt;Na zijn benoeming tot officier werd hij spoedig uitgezonden
    naar Nederlands-Indi&amp;euml;. Daar diende hij eerst korte tijd
    aan boord van torpedobootjagers, maar reeds in november 1935
    werd hij over geplaatst naar de Onderzeedienst, waar hij tien
    jaar zou blijven, de laatste twee jaar als commandant, van
    achtereenvolgens Hr. Ms. '09', '015' en 'Dolfijn'. Eind 1940
    arriveerde hij als oudste officier van Hr. Ms. '014' te Dundee.
    Vervolgens nam hij tot eind april 1945 deel aan vele
    patrouilles vanuit genoemde Schotse haven naar de noordse
    wateren.&lt;/p&gt;
&lt;p&gt;In oktober 1945 vertrok Maas naar Azi&amp;euml;, waar hij twee
    jaar lang geplaatst bleef in diverse functies, eerst op
    Malakka, later op Java. Daarna volgde zijn eerste plaatsing bij
    het toenmalige ministerie van Marine, waar hij in oktober 1949
    hoofd van het Bureau Opleidingen werd. In de daaropvolgende
    tijd vond hij gelegenheid een oorlogsroman, getiteld 
    &lt;em&gt;Onder zeven zee&amp;euml;n...,&lt;/em&gt;

    te schrijven, die, hoewel niet autobiografisch bedoeld, wel de
    neerslag vormt van Maas' persoonlijke ervaringen en een goede
    kijk geeft op zijn persoonlijkheid. Na onder meer van maart
    1955 tot januari 1958 te hebben gefungeerd als Nederlands
    'liaison-officer' bij de 'Commander-in-Chief, Channel' kreeg
    hij in 1958, als kapitein-luitenant ter zee, zijn eerste
    commando over een oppervlakteschip, Hr.Ms. 'Groningen', die
    toen gestationeerd was in Nederlands-Nieuw-Guinea. Met dit
    schip was hij voornamelijk in actie om Nederlandse koopvaarders
    tegen inbeslagneming door de Indonesische autoriteiten te
    beschermen. Van augustus 1962 tot september 1963 voerde hij,
    als kapitein ter zee, het bevel over Hr. Ms. vliegkampschip
    'Karel Doorman'. Daarna bekleedde hij achtereenvolgens de
    functies van Inspecteur van het Onderwijs bij de Zeemacht
    (oktober 1963 - december 1965), Vlagofficier Personeel
    (december 1965 - december 1968) en Bevelhebber der
    Zeestrijdkrachten/ Chef van de Marinestaf (16 december 1968 -
    12 april 1972). Per 1 januari 1964 werd hij schout-bij-nacht,
    per 1 januari 1966 vice-admiraal. Nog in het jaar dat hij de
    Marine verliet overleed hij in zijn Friese
    vakantieverblijf.&lt;/p&gt;
&lt;p&gt;Als commandant viel Maas op door zijn inventiviteit en
    originaliteit. Die eigenschappen manifesteerden zich ook
    duidelijk in de wijze waarop hij eerst diverse lagere
    staffuncties vervulde en daarna achtereenvolgens drie der
    hoogste posten in de marineorganisatie bekleedde. Hij gaf
    daarbij eveneens in opvallende mate blijk van inzicht in de
    veranderingen die zich in de Nederlandse samenleving voltrokken
    en van bereidheid de Marine aan die veranderingen aan te passen
    door het invoeren van soms verstrekkende vernieuwingen. In het
    bijzonder tijdens zijn ambtsperiode als 'BDZ/ CMS' heeft hij
    grote invloed gehad op de vormgeving van de plannen voor
    vernieuwing van de vloot. Zwaarder nog drukte hij zijn stempel
    op het personeelsbeleid bij de Koninklijke Marine. Maatregelen
    als een ingrijpende hervorming van het onderwijs aan het
    Koninklijk instituut voor de marine en de invoering van het
    leerlingstelsel bij de opleiding van schepelingen zijn
    goeddeels de vruchten van zijn stuwkracht, enthousiasme en
    bereidheid nieuwe wegen in te slaan en risico's te accepteren.
    Hij heeft veel gedaan om voor het lagere personeel
    ontplooiingsmogelijkheden te scheppen, onder meer door jongere
    schepelingen de kans te bieden door te stromen naar de
    officiersrangen.&lt;/p&gt;
&lt;p&gt;In de periode dat hij aan de top van de marineorganisatie
    stond heeft hij bij velen sterke weerstanden gewekt. Dit was
    niet in de eerste plaats omdat hij voorstander was van een
    vernieuwend beleid binnen een organisatie waar steeds een min
    of meer geprononceerd behoudende tendens aanwezig is. Zijn
    karakterstructuur bracht mee dat hij weinig geduld kon
    opbrengen met mensen die zijn bedoelingen niet snel begrepen of
    zich zijns inziens onvoldoende hielden aan de hoge normen die
    hij in 't bijzonder aan officieren stelde. Sommigen hunner
    ondervonden, bijvoorbeeld waar bevorderingen en overplaatsingen
    in het geding waren, van Maas een behandeling die zij als
    onbillijk ervoeren. Men krijgt overigens de indruk dat zij niet
    zelden in zoverre hun problemen aan zichzelf te wijten hadden
    dat zij bepaalde waarschuwingssignalen, soms zelfs door Maas
    persoonlijk aan hen gericht, hadden veronachtzaamd.&lt;/p&gt;
&lt;p&gt;Het staat vast dat Maas zich jegens de Marine grote
    verdiensten heeft verworven. Vooral in zijn laatste levensjaren
    heeft hij zich volledig aan haar gegeven. Wellicht heeft zijn
    grote emotionele betrokkenheid bij zijn werk zijn dood
    verhaast.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;(als Jan Maas), 
    &lt;em&gt;Onder zeven zee&amp;euml;n. Verhaal van een onderzeeboot&lt;/em&gt;

    (Amsterdam, 1953).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Boost, 'Een Maas vol zeemansbloed', in 
  &lt;em&gt;Panorama&lt;/em&gt;

  59 (1972) 13 (25-31 maart) 70-73.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website World War II Unit Histories &amp; Officers: http://www.unithistories.com/officers/bio/dutch/Quint_G.html [4-6-2008].
&lt;/p&gt;



&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

