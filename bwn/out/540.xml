<biodes version="1.0">
  <fileDesc>
    <title>Fortmann, Henricus Martinus Maria (1912-1970)</title>
    <ref target="http://resources.huygens.knaw.nl/bwn1880-2000/lemmata/bwn2/fortmann"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fortmann_2</idno>
    <persName><name type="geslachtsnaam">Fortmann</name>, Henricus Martinus Maria</persName>
    <sex value="1"/>
    <event type="birth" when="1912"/>
    <event type="death" when="1970"/>
    <state type="occupation">r.k. priester</state>
    <state type="occupation">psycholoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FORTMANNHMM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fortmann, Henricus Martinus Maria&lt;/strong&gt; (Han), RK priester en psycholoog (Amersfoort 15-6-1912 - Nijmegen 4-4-1970).

Zoon van Hermann Bernard Fortmann, winkelier, en Maria Anna Tolboom. 


&lt;img src=&amp;quot;images/FORTMANNHMM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fortmann, Henricus Martinus Maria&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Fortmann studeerde na zijn middelbare school filosofie en theologie
aan het groot-seminarie Rijsenburg en werd in 1936 priester van het
aartsbisdom Utrecht. Hij ging vervolgens in Nijmegen klassieke letteren
studeren en deed, van studierichting veranderd, in 1943 doctoraal
examen psychologie. Nadien was hij kapelaan in Leeuwarden. In 1945
sloot hij zijn psychologiestudie af met een proefschrift bij F.J.Th.
Rutten in Nijmegen over 
&lt;em&gt;Aandachtig bidden. Een psychologische studie over de eigenschappen,
de mogelijkheden en de grenzen der ge-bedsconcentratie.&lt;/em&gt;
&lt;/p&gt;
&lt;p&gt;Fortmann werd in 1947 aalmoezenier van de Katholieke Jeugdraad en,
uit dien hoofde, lid van de Nederlandse Jeugdraad. In dat zelfde jaar
werd hij ook hoofdredacteur en redactiesecretaris van het maandblad 
&lt;em&gt;Dux,&lt;/em&gt;

een uitgave van die Katholieke Jeugdraad 'voor allen die medewerken
aan de vrije jeugdvorming in Nederland en Belgi&amp;euml;'. In dit
tijdschrift publiceerde hij tot 1960 ca. honderd artikelen,
voornamelijk over godsdienstpedagogische onderwerpen, zoals
godsdienstonderwijs en geloofstwijfel, gewetens- en wilsvorming en
seksualiteitsbeleving. De aanvankelijk moraliserende toon maakte
gaandeweg plaats voor vragen en nog later voor aarzelende antwoorden
betreffende de relatie tussen moraaltheologische zienswijzen en
ontwikkelingspsychologische inzichten. In 1961 verscheen een keuze uit
deze artikelen onder de titel 
&lt;em&gt;Werkelijkheid en waarde. Verzamelde opstellen uit de jaren
1950-1960.&lt;/em&gt;
&lt;/p&gt;
&lt;p&gt;Te zelfder tijd was Fortmann staflid van de Katholieke Centrale
Vereniging voor Geestelijke Volksgezondheid, een organisatie van
sociale wetenschapsbeoefenaars, zielzorgers, medici en theologen ter
bestudering van de relatie tussen katholicisme en geesteshygi&amp;euml;ne.
Aan de invloedrijke brochurereeks van deze vereniging leverde hij
markante bijdragen, zoals 
&lt;em&gt;Wat is er met de mens gebeurd? Over de taak van een vergelijkende
cultuurpsychologie&lt;/em&gt;

(1959) en 
&lt;em&gt;Opdat zij gezond zijn in het geloof. Variaties op het thema
geesteshygi&amp;euml;ne en katholicisme&lt;/em&gt;

(1963). Fortmann was ook lid van de onder deze vereniging ressorterende
Commissie Pastoraal en Psychohygi&amp;euml;ne, waarin de toenmalige
praktijk van de kerkelijke zielzorg werd geconfronteerd met de sinds
een halve eeuw door psychiatrie en psychologie ontwikkelde inzichten
omtrent de concrete levenservaring. Fortmann vroeg zich af 'waarom
een kerk met z&amp;oacute;'n boodschap van heil en genezing vaak zoveel
ongezondheid te weeg heeft gebracht' en constateerde: 'Haar
zwakste punt is haar omgang met mensen' (1963, 28). De geschiedenis
van deze commissie, die grote invloed heeft gehad op de ontwikkeling
van het Nederlandse katholicisme in de tweede helft van de jaren
vijftig en in de jaren zestig, is beschreven door H. Su&amp;egrave;r (1969).
Fortmanns inzet voor een opleiding van pastores waarin de 'al te
vaak abstract gebleven noties der theologie' (1963, 31) worden
aangevuld met inzichten uit de menswetenschappen, leidden, onder meer
naar het voorbeeld van de centra voor 'clinical and pastoral
training' in de Verenigde Staten, in 1964 tot een
interdisciplinaire 'vakspecialisatie pastoraaltheologie' aan de
Nijmeegse universiteit.&lt;/p&gt;
&lt;p&gt;In 1956 werd Fortmann buitengewoon en in 1959 gewoon hoogleraar in
Nijmegen in de algemene en vergelijkende psychologie van cultuur en
godsdienst. Zijn drieledige aandacht voor kerk, zielzorger en gelovige
werd in die tijd uitgebreid tot een meer algemene vraag omtrent de
verhouding tussen cultuur en cultuurparticipant. Hij ging zich als
psycholoog afvragen wat er in de loop van de geschiedenis met de mens
is gebeurd. Fortmann bestudeerde de door Amerikaanse
cultureel-anthropologen ontwikkelde 'culture and
personality'-school (o.a. R. Benedict, M. Mead, A. Kardiner en C.
Kluckhohn), de Franse en Duitse sociologische theorie&amp;euml;n (M. Mauss,
H. Bastide, R. Gehlen, H. Schelsky), psychologische geschiedschrijvers
als N. Elias, J. Gebser en B. Snell, en de oude en nieuwe
cultuurcritici zoals K. Marx, S. Freud, C.G. Jung, E. Fromm en R.
Guardini.&lt;/p&gt;
&lt;p&gt;In 1964 verschenen de eerste twee delen van zijn vierdelige werk 
&lt;em&gt;Als ziende de Onzienlijke. Een cultuurpsychologische studie over de
religieuze waarneming en de zogenaamde religieuze projectie.&lt;/em&gt;

In deel I worden vooral de denkbeelden van Marx en Freud over
godsdienst weergegeven. Voor Marx is religie het produkt van een
ongewenste en verdwijnende maatschappijvorm, voor Freud is zij een
geheel van fantasie&amp;euml;n dat voortkomt uit een infantiele
afhankelijkheidsbehoefte. 'Wij zullen nooit meer na&amp;iuml;ef gelovig
kunnen zijn op de wijze waarop wij het waren v&amp;oacute;&amp;oacute;r Marx en
Freud. Geen kerk zal zich meer kunnen permitteren om echt en onecht,
volwassen en infantiel, gezond en ziek dooreen te haspelen',
noteert Fortmann later in deel IIIa (1965, 32). In deel II worden de
grondbegrippen van de marxistische godsdienstkritiek,
'Entfremdung' en 'Ent&amp;auml;uszerung', en het
grondbegrip van de Freudiaanse godsdienstkritiek, projectie, onder
&amp;eacute;&amp;eacute;n noemer gebracht, die van de projectieleer, en in verband
gebracht met (waarnemings) psychologische begrippen als het onbewuste,
innerlijkheid, participatie en primitiviteit. Fortmann komt tot de
conclusie dat de projectieleer uitgaat van een a priori dat haar
ongeschikt maakt voor een algemene waarnemingspsychologie en
onbruikbaar voor een kenschetsing van religieuze ervaring. Zij baseert
zich namelijk op een mens die, in subjectiviteit en inwendigheid
opgesloten, zich op een buitenwereld projecteert en zij vergeet dat een
dergelijke splitsing het produkt is van een bepaalde cultuurhistorische
fase, die misschien wel onvermijdelijk was, maar die, gelet op haar
oorsprong, ook principieel overwinbaar is. In deel IIIa keert Fortmann
terug naar de relatie tussen geloven en ervaren. Het onvermogen tot
godsdienstige ervaring in de industri&amp;euml;le culturen en de
legitimatie van een ervaringsvrij geloven door een theoloog als K.
Barth contrasteert hij met studies over de geschiedenis van de
menselijke symboolgevoeligheid en met de opvattingen van Jung, voor wie
de religies met hun symbolenrijkdom 'Heilsysteme f&amp;uuml;r die
Leiden der Seele' en 'Methoden geistiger Hygiene'
(1964,1,243) zijn. Het vraagstuk van de relatie tussen religie en
geestelijke gezondheid komt ten slotte uitgebreid aan de orde in deel
IIIb, waarmee dit vierdelige werk afsluit. Aan de hand van de
omvangrijke empirische literatuur over geestelijke gezondheid
onderzoekt hij de gevaren en de mogelijkheden van religie voor
individueel en sociaal gedrag.&lt;/p&gt;
&lt;p&gt;Fortmann was een veelgevraagd schrijver en spreker en een
sprankelend debater. Zijn periodieke cultuur- en
godsdienstpsychologische beschouwingen in 
&lt;em&gt;de Volkskrant&lt;/em&gt;

bij gelegenheid van traditionele christelijke feestdagen als Kerstmis
en Pasen maakten in wijde kring indruk. Onder de titel 
&lt;em&gt;Hoogtijd. Gedachten over feesten en vasten&lt;/em&gt;

werd een keuze uit deze artikelen in 1966 gebundeld. Een selectie uit
talrijke andere artikelen, vaak gebaseerd op voordrachten voor allerlei
congressen, genootschappen en verenigingen, en handelend over zulke
uiteenlopende onderwerpen als de rol van de man en de vrouw, de oorlog
in Vietnam de eerste maanlanding en de relatie tussen cultuur en
lichaamsbeweging, verscheen postuum in 1972 onder de titel 
&lt;em&gt;Heel de mens. Reflecties over de menselijke mogelijkheden.&lt;/em&gt;
&lt;/p&gt;
&lt;p&gt;Tussen 1965 en 1968 maakte Fortmann drie grote reizen naar het Verre
Oosten: Thailand, Ceylon en vooral India. Hij werd er in het bijzonder
ge&amp;iuml;ntrigeerd door de archa&amp;iuml;sche denkvormen van het
hindoe&amp;iuml;sme en door de grote zorg voor de individuele innerlijkheid
van het boeddhisme. De confrontatie van deze tradities met elementen
uit de actieve, extraverte Westerse cultuur inspireerde hem tot
talrijke notities en brieven. Daarin wisselen kernachtige
beschrijvingen van lokale sc&amp;egrave;nes en diepgaande beschouwingen over
de geschiedenis van het menselijk denken en doen elkaar af. Een keuze
hieruit verscheen in 1968 onder de titel 
&lt;em&gt;Hindoes en boeddhisten. Dagboekaantekeningen en reisbrieven.&lt;/em&gt;
&lt;/p&gt;
&lt;p&gt;De laatste twee jaren van zijn leven werkte Fortmann, met
regelmatige onderbrekingen wegens een ernstige ziekte, aan een
inleiding in de cultuurpsychologie. Het zou een tweedelig werk worden.
Het eerste deel zou een overzicht geven van de in uiteenlopende
disciplines ontwikkelde inzichten over de relatie tussen cultuur en
gedrag. Het tweede deel zou specimina moeten bevatten van
cultuurpsychologisch onderzoek op specifieke gedragsniveaus zoals de
psychologische basisfuncties, de hogere mentale processen, de
persoonlijkheidsstructuur en de bewustzijnsvormen, alsmede op
uitdrukkingsniveaus als religie, seksualiteit, agressiviteit, kunst en
lichamelijke en geestelijke gezondheid. Een eerste versie van deel I
was bij Fortmanns dood, in april 1970, nagenoeg voltooid. Zij is in
1971 onder de titel 
&lt;em&gt;Inleiding tot cultuurpsychologie.&lt;/em&gt;
  &lt;em&gt;I&lt;/em&gt;

gepubliceerd.&lt;/p&gt;
&lt;p&gt;Op het eind van zijn leven schreef Fortmann nog een kleine studie
onder de titel 
&lt;em&gt;Oosterse renaissance. Kritische reflecties op de cultuur van nu.&lt;/em&gt;

Daarin stelt hij de westerse opvattingen over het ik tegenover de
oosterse: 'Als ergens de wijsheid van het Oosten en de wetenschap
van het Westen met elkaar in botsing lijken te zijn, dan is het in de
vraag naar de waarde en de betekenis van het ik' 
&lt;em&gt;(ibidem,&lt;/em&gt;

56). Het boekje beleefde, in Fortmanns sterfjaar 1970 uitgegeven,
binnen enkele jaren talrijke drukken.&lt;/p&gt;
&lt;p&gt;Fortmann is een van de belangrijke personen in het
'aggiornamento' (moderniseringsproces) van de Nederlandse
katholieken tussen 1950 en 1970. Volgens Dijkhuis komt hem 'de eer
toe de Nederlandse katholieken voor het eerst, met klem van redenen,
gewezen te hebben op de noodzaak om zich te bezinnen op het concrete
menselijke bestaan' 
&lt;em&gt;(Dux&lt;/em&gt;

27 (1960) 11). Zijn werkzaamheid bleek echter uiteindelijk verder te
reiken dan deze specifieke groep. Zijn ziekte heeft hem weliswaar
verhinderd uitnodigingen aan te nemen voor gasthoogleraarschappen in
Trier, Pittsburgh en Uppsala, maar er verschenen vertalingen van delen
uit zijn oeuvre in het Duits, Italiaans en Engels.&lt;/p&gt;
&lt;p&gt;Ook buiten de kringen van kerkelijken en gelovigen vond hij in
toenemende mate gehoor, omdat hij, in een heldere, allerlei disciplines
integrerende terminologie, het algemene probleem wist te stellen van de
hulp &amp;eacute;n de beknelling die er van de instituties kan uitgaan voor
eenlingen en groepen.&lt;/p&gt;
&lt;p&gt;Zijn befaamde brief aan de leden van de Nijmeegse Academische Senaat
van 14 mei 1969, ten tijde van het studentenverzet, is een van de
blijvende getuigenissen van het feit dat hij zijn inzichten
dienaangaande ook als bestuurder in praktijk wist te brengen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-prof. Fortmann in Psychologisch Laboratorium van
de Katholieke Universiteit te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken een onvolledige
bibliografie in onder L genoemde publikatie van P.A. van Gennip;
'Prof.dr. H.M.M. Fortmann aan de Leden van de Academische
Senaat', in 
&lt;em&gt;Katholieke Universiteit Nijmegen 1923-1973.&lt;/em&gt;

Onder red. van A.F. Manning et al. (Bilthoven, 1974)
377-380.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Dijkhuis, 'Het einde van een periode', in 
&lt;em&gt;Dux&lt;/em&gt;

27 (1960) 10-16; H. Su&amp;egrave;r, 
&lt;em&gt;Niet te geloven. De geschiedenis van een pastorale kommissie&lt;/em&gt;

(Bussum, 1969); verder herdenkingsartikelen vermeld in P.A. van Gennip,

&lt;em&gt;Het kwetsbare midden. Persoon en werk van Han Fortmann&lt;/em&gt;

(Bilthoven, 1973) 191-192; W. Berger en J. Janssen, 'Om het herstel
van de religieuze ervaring: Han Fortmann, Dux en de
godsdienstpsychologie', in 
&lt;em&gt;Jeugd en samenleving&lt;/em&gt;

(9 
&lt;em&gt;&lt;/em&gt;

(1979)564-588.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie Personen: afb. 2a2867.&lt;/p&gt;




&lt;p&gt;H.J.G. Kempen&lt;/p&gt; 
&lt;dtml-var bwn_footer&gt;</text>
  </biography>
</biodes>

