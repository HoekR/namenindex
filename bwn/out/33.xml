<biodes version="1.0">
  <fileDesc>
    <title>Andriessen, Marie Silvester (1897-1979)</title>
    <ref target="http://resources.huygens.knaw.nl/bwn1880-2000/lemmata/bwn4/andreissenm"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">andreissenm</idno>
    <persName><name type="geslachtsnaam">Andriessen</name>, Marie Silvester</persName>
    <sex value="1"/>
    <event type="birth" when="1897"/>
    <event type="death" when="1979"/>
    <state type="occupation">beeldhouwer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ANDRIESSENMS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Andriessen, Marie Silvester&lt;/strong&gt;, beeldhouwer (Haarlem 4-12-1897 - Haarlem 7-12-1979). Zoon van Nicolaas Hendrik Andriessen, organist, en Gezina
  Johanna Francina Vester, schilderes. Gehuwd op 13-10-1921 met
  Antonia Geertruida Hendrika Koot. Uit dit huwelijk werden 2 zoons
  geboren.
  
&lt;img src=&amp;quot;images/ANDRIESSENMS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Andriessen, Marie Silvester&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Mari Andriessen werd geboren in Haarlem, de stad waar hij,
    praktisch onafgebroken, is blijven wonen en werken. Hij kwam
    voort uit een gelovig, Rooms-katholiek, en artistiek begaafd
    milieu, waarin de muziek een belangrijke rol speelde. Zijn
    vader, organist, muziekleraar en koordirigent, zag van de zes
    kinderen die het gezin telde er vier kiezen voor een muzikale
    loopbaan. Van zijn moeder, dochter van een landschapsschilder
    en zelf schilderes, erfde jongste zoon Mari het talent voor de
    beeldende kunst. Vertelden de tekeningen in zijn
    schoolschriftjes genoeg over zijn aandacht voor de lessen, ze
    vormden tevens het onmiskenbare bewijs van zijn artistieke
    gaven.&lt;/p&gt;
&lt;p&gt;Op voorspraak van zijn ouders kreeg Andriessen les van een
    huisvriend, de beeldhouwer Jan Bronner, op wiens advies hij
    zich aanmeldde bij de Haarlemse School voor Kunstnijverheid.
    Hier zou hij van 1912 tot 1916 een opleiding volgen. Daarna was
    hij een jaar in de leer bij de Nijmeegse beeldhouwer Piet
    Gerrits. In 1917 kreeg het priv&amp;eacute;-onderricht van Bronner
    een vervolg toen Andriessen werd toegelaten tot de
    Rijksacademie van Beeldende Kunsten te Amsterdam, waar hij tot
    1923 zou studeren. Professor Bronner werd de 'belangrijkste
    man' in zijn leven, zoals Andriessen later verklaarde. Bronner
    bracht hem begrip voor de 'inhoud' van het beeld bij,
    ontwikkelde zijn vormgevoel en schoolde hem in het ambacht.
    Onder invloed van Bronner werd Andriessen een kunstenaar die,
    volgens de idealen der gemeenschapskunst, zich in dienst stelde
    van de samenleving. De architectonische stilering die Bronner
    beleed, zou vooral op zijn vroege werk een stempel drukken.
    Mede door zijn katholieke afkomst stond Andriessen open voor de
    zinvolle pracht van de bouwplastiek aan de middeleeuwse
    kathedralen, waarvoor Bronner hem de ogen opende.&lt;/p&gt;
&lt;p&gt;Na een jaar studie aan de Akademie der bildenden K&amp;uuml;nste
    te M&amp;uuml;nchen vestigde Andriessen zich eind 1922 voorgoed in
    Haarlem. Zijn beste vriend, oud-klasgenoot en
    collega-beeldhouwer Frits van Hall, introduceerde hem in een
    kring van schrijvers die bestond uit onder anderen, P.H. van
    Moerkerken, C.J. Kelk, Lodewijk van Deyssel, Jan Slauerhoff,
    Emile Erens, Adriaan Roland Holst en, later, Godfried Bomans.
    Vriendschappen groeiden ook met collega's als Han Wezelaar,
    Hildo Krop, John Raedecker en Bertus Sondaar, met wie hij
    exposeerde op de groepstentoonstellingen van de Nederlandsche
    Kring van Beeldhouwers (NKVB), waarvan hij in 1925 lid
    werd.&lt;/p&gt;
&lt;p&gt;Door zijn katholieke afkomst kwam Andriessen al snel in
    aanmerking voor opdrachten van kerken en gelijkgerichte
    bouwverenigingen. In dit vroegste werk - streng gestileerde
    gevelstenen en beelden met bijbelse onderwerpen - dreunen de
    lessen van Bronner door en is de hang naar het middeleeuwse
    onmiskenbaar. Deze opdrachten leverden financieel echter niet
    veel op: Andriessen en zijn gezin leefden dan ook in armoede en
    waren afhankelijk van de steun van vrienden. Wel brachten ze
    hem enige bekendheid. Met glazenier Joep Nicolas en edelsmid
    Nico Witteman werd Andriessen spoedig tot de vernieuwers van de
    religieuze kunst gerekend. Deze faam gaf allengs ook aanleiding
    tot opdrachten buiten het katholieke circuit, en vanaf ongeveer
    1930 was hij in staat van zijn werk te leven.&lt;/p&gt;
&lt;p&gt;In de jaren voorafgaand aan de Tweede Wereldoorlog vestigde
    Andriessen zijn reputatie met een meer dan levensgroot beeld
    van de 17e-eeuwse jurist Johannes Voet (brons, 1939) voor het
    gebouw van de Hoge Raad in Den Haag en twee beelden voor het
    nieuwe station in Utrecht, personificaties van de begrippen
    'snelheid' en 'veiligheid' (zandsteen, 1939). Daarnaast werkte
    hij aan een vrij oeuvre - figurale kleinplastiek en portretten
    - waarin zijn kwaliteiten als modelleur en ontwerper zich
    openbaarden. In de loop van de jaren dertig maakte de
    architectonische stilering in zijn werk plaats voor een meer
    naturalistische stijl, die het wezenskenmerk van zijn oeuvre
    zou worden. Andriessen en generatiegenoten bewonderden de
    grondleggers van de moderne sculptuur, A. Rodin, C. Meunier, A.
    Maillol en Ch. Despiau, en op min of meer klassicistische of op
    impressionistische wijze verwerkten de jonge Nederlandse
    beeldhouwers hun invloed. Andriessen, Wezelaar en Sondaar
    stonden aan het hoofd van deze generatie beeldhouwers, die met
    haar vrij en eigentijds realisme zich afzette tegen de
    gestileerde en sociaal geladen bouwplastiek van de twee
    voorgaande generaties, respectievelijk aangevoerd door J.
    Mendes da Costa en L. Zijl, Bronner en Krop.&lt;/p&gt;
&lt;p&gt;De Duitse bezetting maakte voorlopig een einde aan het
    prille succes van de beeldhouwer Andriessen. Door zijn
    weigering, in verband met een overheidsopdracht, een
    afstammingsverklaring te ondertekenen, bleef hij in deze jaren
    verstoken van offici&amp;euml;le opdrachten en was het hem niet
    toegestaan zijn werk in het openbaar te exposeren. Mede door de
    sympathi&amp;euml;n die hij in de jaren dertig onder invloed van
    zijn vriend Van Hall, die later in Duitse gevangenschap zou
    omkomen, voor de linkse beweging was gaan koesteren, raakte
    Andriessen actief betrokken bij het verzet.&lt;/p&gt;
&lt;p&gt;In de naoorlogse bloei die de Nederlandse beeldhouwkunst
    doormaakte onder de stimulans van de grote vraag naar
    oorlogsmonumenten, was voor Andriessen een hoofdrol weggelegd.
    Als geen ander bleek hij in staat algemeen levende gevoelens
    met betrekking tot het oorlogsleed op monumentale wijze te
    verbeelden. Andriessen werd de meest gevraagde kunstenaar voor
    dit type opdracht, en zijn oorlogs- en verzetsmonumenten staan
    over het gehele land verspreid. Bekend zijn de 'Man voor het
    vuurpeleton' in Haarlem (brons, 1949), de 'Weduwe van Putten'
    in de gelijknamige plaats (kalksteen, 1949), de 'Dokwerker' in
    Amsterdam (brons, 1952), het uit zes figurale groepen bestaande
    monument in het Volkspark te Enschede (brons, 1953), het uit
    drie figuren bestaande monument aan de Lijnbaan in Rotterdam
    (brons, 1957), het 'Monument burgerslachtoffers' in Nijmegen
    (kalksteen, 1959), het 'Marinemonument' in Scheveningen
    (tufsteen, 1966) en, ten slotte, 'Anne Frank' bij de Westerkerk
    te Amsterdam (brons, 1975).&lt;/p&gt;
&lt;p&gt;Andriessens roem als beeldhouwer van grote beelden leidde
    tot opdrachten voor monumenten ter ere van gedenkwaardige
    landgenoten, zoals van C. Lely op de Afsluitdijk (brons, 1953),
    A. Plesman in Den Haag (brons, 1958) en koningin Wilhelmina in
    Utrecht (brons, 1967). Centraal thema in zijn monumentale werk
    is de moderne mens die, niet gebonden door een architectonische
    context, maar geplaatst op een voetstuk, in de vrije ruimte
    staat. Karakteristiek zijn de krachtige compositie, de heldere
    opbouw in volumen en de vereenvoudiging van het detail,
    waardoor de nadruk is komen te liggen op de grote vorm van de
    plastiek. De boodschap, dramatisch-ingetogen en voor een ieder
    verstaanbaar, wordt bereikt met louter plastische middelen.
    Afgezien van de oorlogsmonumenten in Scheveningen en Nijmegen,
    die het abstraherende experiment binnen zijn oeuvre vormen,
    heeft Andriessen de figuratieve stijl nooit losgelaten; ook
    niet toen hier, in de jaren vijftig, de abstracte kunst van C.
    Brancusi, O. Zadkine, H.S. Moore opgang deed en de Nederlandse
    collega's in kampen verdeelde. Andriessen was een geboren
    verteller, die streefde naar herkenbaarheid van zijn
    onderwerpen.&lt;/p&gt;
&lt;p&gt;Hoewel Andriessen zijn leven lang in steen heeft gewerkt,
    lag zijn grote kracht toch in het boetseren. Hij was een
    begenadigd ontwerper, die in zijn geboetseerde schetsen reeds
    de monumentaliteit wist te leggen die zich bij uitvoering in
    het groot manifesteerde. Zijn eruditie, gevoel voor humor, maar
    ook de filosofische kant van zijn karakter kwamen vooral tot
    uiting in de kleine beeldjes die hij, bij wijze van
    ontspanning, maakte in de vrije uren die de grote opdrachten
    hem lieten. Talrijk zijn de figuurportretjes van de personages
    die zijn wereld uitmaakten: de schilder Watteau, de filmacteur
    Chaplin, de schrijver Tolstoj en de componisten Schubert,
    Rossini en, bovenal, Mozart. Tot zijn vrij oeuvre behoort ook
    het merendeel van zijn portretten en penningen. In opdracht
    heeft Andriessen slechts een klein aantal portretten
    uitgevoerd. Zijn beste prestaties op dit terrein vormen te
    zamen een portretgalerij van de mensen uit zijn directe
    omgeving, zoals zijn echtgenote Nettie, jongste zoon Frits, Van
    Deyssel, Erens, Bronner en Kees Verwey.&lt;/p&gt;
&lt;p&gt;In organisatorisch opzicht droeg Andriessen zijn steentje
    bij. Hij was achtereenvolgens lid van de Provinciale Commissie
    voor Oorlogs- en Vredesgedenktekens van Noord-Holland
    (1946-1948), de overkoepelende Centrale Commissie voor Oorlogs-
    en Vredesgedenktekens (1948-1960) en zetelde in verschillende
    commissies van de NKVB. Van 1958 tot 1960 was hij voorzitter
    van deze vakorganisatie, die hem in 1967, ter gelegenheid van
    zijn zeventigste verjaardag, benoemde tot erelid. In 1963 was
    hij - met onder meer vriend en collega-beeldhouwer Theo Mulder
    - betrokken bij de oprichting van Ateliers '63, een
    vooruitstrevende kunstopleiding in Haarlem. Andriessen
    exposeerde mee op de grote overzichtstentoonstellingen die de
    NKVB in binnen- en buitenland organiseerde. Zijn werk werd
    aangekocht door het Rijk, door alle grote Nederlandse musea en
    een enkel museum in Duitsland en Belgi&amp;euml;.&lt;/p&gt;
&lt;p&gt;Gedurende zijn leven ontving Andriessen vele eerbewijzen,
    waaronder de prijs van de Stichting Kunstenaarsverzet 1940-1945
    in 1956 en het jaarlijks eregeld van het ministerie van
    Onderwijs en Wetenschappen in 1967. Toen hem in 1977 een
    overzichtstentoonstelling in het Frans Hals Museum te Haarlem
    werd aangeboden, sprak men met recht van 'onze nationale
    beeldhouwer'. Twee jaar later, drie dagen na zijn 82e
    verjaardag, overleed Andriessen. Op de dag van zijn begrafenis
    legden onbekenden een krans bij de 'Dokwerker' in Amsterdam&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het archief-Mari Andriessen wordt beheerd door de Mari
  Andriessen Stichting te Haarlem. De grootste collectie
  beeldhouwwerken van Andriessen bevindt zich in het Frans Hals
  Museum te Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Lijst van werken' in het onder L genoemde werk van Louk
    Tilanus, 153-158.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Bibliografie van publikaties over Mari Andriessen in:
  Louk Tilanus, 
  &lt;em&gt;De beeldhouwer Mari Andriessen&lt;/em&gt;

  (Weesp, 1984) 161-162.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Louk Tilanus, 
  &lt;em&gt;De beeldhouwer Mari Andriessen&lt;/em&gt;

  (Weesp, 1984) 69 [Andriessen in 1948].&lt;/p&gt;



&lt;p&gt;J.B.J. Teeuwisse&lt;/p&gt; 
&lt;dtml-var bwn_footer&gt;</text>
  </biography>
</biodes>

