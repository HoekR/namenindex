<biodes version="1.0">
  <fileDesc>
    <title>Goes, Franc van der (1859-1939)</title>
    <ref target="http://resources.huygens.knaw.nl/bwn1880-2000/lemmata/bwn3/goes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">goes</idno>
    <persName><name type="geslachtsnaam">Goes</name>, Franc van der</persName>
    <sex value="1"/>
    <event type="birth" when="1859"/>
    <event type="death" when="1939"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GOES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Goes, Franc van der&lt;/strong&gt;, journalist en politicus (Amsterdam 13-2-1859 - Laren (Nh) 5-6-1939).

  Zoon van Willem van der Goes, kapitein infanterie en assuradeur,
  en Johanna Cnoop Koopmans. Gehuwd op 2-3-1893 met Marie Koens.
  Uit dit huwelijk werden 4 dochters geboren.
  

  &lt;img src=&amp;quot;images/GOES.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Goes, Franc van der&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Van der Goes was - hoewel zelf niet geadeld - afkomstig uit
    een regentengeslacht. Hij doorliep de HBS (eindexamen 1878) in
    Amsterdam en ging vervolgens in de leer bij een
    assurantiekantoor. Toen zijn vader in 1881 stierf, nam hij als
    commissionair in assuranti&amp;euml;n diens zaken over. Sinds zijn
    eindexamen schreef hij toneelkritieken voor het
    radicaal-liberale blad 
    &lt;em&gt;De Amsterdammer. Weekblad voor Nederland&lt;/em&gt;

    ('De Groene'). Tevens was hij verbonden als leraar in
    declamatie aan het Amsterdamsch Conservatorium en aan de
    Tooneelschool. Hij ontpopte zich als een van de belangrijkste
    voortrekkers van de letterkundige vernieuwingsbeweging van de
    Tachtigers. In 1885 stichtte hij met Frederik van Beden, Willem
    Kloos, Willem Paap en Albert Verwey 
    &lt;em&gt;De Nieuwe Gids.&lt;/em&gt;

    Zijn medewerking aan dit toonaangevende orgaan van de Beweging
    van Tachtig was vruchtbaar. Onder het pseudoniem 'Ph. Hack van
    Oudheusden' schreef hij in vrijwel elke aflevering een
    literatuurkritiek of een essay over een sociaal-politiek thema,
    zich kenmerkend door een verzorgde stijl en een bezonken
    oordeel.&lt;/p&gt;
&lt;p&gt;Halverwege de jaren tachtig begaf hij zich ook in de
    politiek. Hij werd actief in de Amsterdamse radicaal-liberale
    propaganda vereniging 'De Unie', die ijverde voor algemeen
    kiesrecht en evenredige vertegenwoordiging. In 1886 verwierf
    hij in het hele land bekendheid met de brochure 
    &lt;em&gt;Majesteitsschennis. Het geding tegen den heer F. Domela
    Nieuwenhuis&lt;/em&gt;

    (Amsterdam, 1886). Hierin hekelde hij de politieke tendens van
    het requisitoir dat de socialistenleider Domela een jaar
    gevangenisstraf zou bezorgen. Het pamflet wekte woedende
    reacties: Van der Goes kreeg ontslag bij de toneelschool en
    werd als commissionair door collega's en bezoekers van de
    effectenhoek uit het Amsterdamse Beursgebouw verjaagd.&lt;/p&gt;
&lt;p&gt;De omvangrijke, in 1889 ter herdenking van de Franse
    revolutie verschenen literatuur bracht hem tot de opvatting dat
    de idealen van het liberalisme slechts door de
    arbeidersbeweging gerealiseerd konden worden. In 1891 sloot hij
    zich aan bij de Sociaal-Democratische Bond (SDB). Door deze
    overgang kwam hij in conflict met de zuiver-esthetisch gerichte
    leiders van de Tachtigers. In hetzelfde jaar distantieerde hij
    zich nadrukkelijk van deze beweging, door in het artikel 'Over
    socialistische aesthetiek' in 
    &lt;em&gt;De Nieuwe Gids&lt;/em&gt;

    6 (1891) I, 369-404 en 7 (1892) II, 113 - 140 hun gebrek aan
    sociaal engagement aan de kaak te stellen. Bovendien verloor
    hij in 1892 zijn broodwinning. Toen hij in Amsterdam het woord
    had gevoerd op een werklozendemonstratie werd hij opnieuw als
    'oproerkraaier' van de Beurs gedrongen, waardoor zijn
    handelszaak voorgoed verliep. Ook viel voor hem toen het
    ontslag als docent aan het conservatorium. Sindsdien wijdde hij
    zich geheel aan propagandistische en theoretische werkzaamheden
    voor de socialistische beweging, hierin financieel gesteund
    door enkele vrienden.&lt;/p&gt;
&lt;p&gt;Bestudering van sociologische, economische en
    geschiedkundige vraagstukken had hem toen al tot de best
    onderlegde sociaal-democraat in Nederland gemaakt. Tot aan zijn
    dood is hij een orthodoxe marxist gebleven, een volgeling van
    de Duitse partijtheoreticus Karl Kautsky. Het deterministische
    karakter van deze wereldbeschouwing manifesteerde zich in zijn
    in 1892 geschreven werk 
    &lt;em&gt;Organische ontwikkeling der maatschappij&lt;/em&gt;

    (Amsterdam, 1894): een door Darwin ge&amp;iuml;nspireerde
    evolutietheorie paste hij hierin toe op de maatschappelijke
    ontwikkelingen. Zijn marxistische opvattingen bracht hem in
    botsing met de leiding van de SDB, waar destijds het
    anarcho-syndicalisme de overhand kreeg. Reeds na enkele maanden
    werd hij, in 1892, als partijlid geroyeerd. Vanaf de zijlijn
    bleef hij het gebeuren in de SDB volgen en ijverde hij voor een
    herori&amp;euml;ntatie van de partijkoers, in de richting van
    parlementaire agitatie. Toen de SDB op zijn congres in 1893
    elke vorm van parlementarisme afwees, wist hij enkele jongere
    socialisten, onder wie P.J. Troelstra en H. Polak, te
    overtuigen van de noodzaak van een scheuring. Van de in 1894
    opgerichte Sociaal-Democratische Arbeiderspartij (SDAP) was hij
    de geestelijke vader. In het opstellen van het
    onorthodox-marxistische partijprogramma (1895), dat grote
    gelijkenis vertoonde met het Erfurter programma van Kautsky,
    had hij het grootste aandeel.&lt;/p&gt;
&lt;p&gt;Vanaf de oprichting tot omstreeks 1905 was Van der Goes de
    belangrijkste theoreticus in de SDAP. In 1896 richtte hij het
    marxistische maandblad 
    &lt;em&gt;De Nieuwe Tijd&lt;/em&gt;

    op, waarin politieke, sociaal-wetenschappelijke en culturele
    beschouwingen van een vaak opvallend oorspronkelijk gehalte
    verschenen. Met H. Gorter, H. Roland Holst en P. Wiedijk
    (pseudoniem J. Saks) was hij hiervan tot 1916 redacteur.
    Bovendien doceerde hij van 1899 tot 1912 als privaatdocent in
    de staathuishoudkunde aan de Universiteit van Amsterdam de
    grondslagen van de marxistische politieke economie.&lt;/p&gt;
&lt;p&gt;In de SDAP behoorde hij steeds tot de linkervleugel. In de
    woelige jaren van 1905 tot 1909, toen de strijd tussen de
    reformisten en revisionisten enerzijds en de marxisten
    anderzijds woedde, bevocht hij, in samenwerking met de overige 
    &lt;em&gt;Nieuwe Tijd-&lt;/em&gt;

    redacteuren, het standpunt dat de partij beginselen het
    richtsnoer dienden te zijn van elk politiek handelen. Toch was
    het partijverband hem z&amp;oacute; dierbaar, dat hij op het
    hoogtepunt van het conflict in dubio raakte. Toen het
    SDAP-congres van Deventer in 1909 enkele van zijn
    strijdlustigste geestverwanten-de 'Tribunisten'- royeerde,
    behoorde hij niet tot die marxisten die de partij
    verlieten.&lt;/p&gt;
&lt;p&gt;Deze splitsing was voor hem een traumatische ervaring. In de
    SDAP raakte hij op de achtergrond. Zijn produktie van
    theoretische bijdragen nam af, en van vooraanstaand
    partij-ideoloog degradeerde hij tot &amp;eacute;&amp;eacute;n van de
    journalisten in de snel groeiende sociaal-democratische pers.
    Samen met F.M. Wibaut redigeerde hij van 1910 tot 1919 het
    gematigd-marxistische 
    &lt;em&gt;Weekblad,&lt;/em&gt;

    de wekelijkse bijlage van de partij krant 
    &lt;em&gt;Het Volk.&lt;/em&gt;

    Van 1912 tot 1925 was hij redacteur-buitenland van 
    &lt;em&gt;Het Volk,&lt;/em&gt;

    in welke hoedanigheid hij dagelijks een internationaal
    overzicht schreef. Bovendien was hij van 1916 tot 1929
    redacteur van 
    &lt;em&gt;De Socialistische Gids,&lt;/em&gt;

    het populair-wetenschappelijke maandblad dat binnen de SDAP de
    functie van de radicalere 
    &lt;em&gt;Nieuwe Tijd&lt;/em&gt;

    overnam. Zijn belangrijkste en tevens laatste invloedrijke
    optreden in de SDAP na de scheuring van Deventer deed zich voor
    in de 'ministerialisme'-debatten op het congres van Zwolle in
    1913. Hij trad daar succesvol op als leider van de opposanten
    die zich keerden tegen deelneming van de SDAP aan de
    landsregering.&lt;/p&gt;
&lt;p&gt;In 1927, kort na zijn pensionering als journalist bij 
    &lt;em&gt;Het Volk,&lt;/em&gt;

    sloot hij zich aan bij een groep linkse opposanten die zich
    verenigd hadden rond het blad 
    &lt;em&gt;De Socialist,&lt;/em&gt;

    Deze oppositie ijverde voor samenwerking met de communisten en
    keerden zich tegen de bereidheid van de SDAP om met de
    katholieken en vrijzinnig-democraten te gaan regeren. In 1932
    verliet hij met deze groepering de partij en stichtte hij de
    Onafhankelijk Socialistische Partij. Toen deze partij in 1935
    fuseerde met de trotskisten, trok hij zich terug in een kleine
    propagandaclub van getrouwen: de Bond van Revolutionaire
    Socialisten.&lt;/p&gt;
&lt;p&gt;Aldus was Van der Goes in de laatste jaren van zijn leven
    opnieuw beland in de rol waarin hij in de jaren negentig had
    geglansd: die van leermeester, omringd door een kleine kring
    van volgelingen. Zijn vertrek uit de SDAP markeerde een
    historische cesuur in de ontwikkeling van die partij: deze stap
    symboliseerde het sluitstuk van een geleidelijk proces waarin
    de Nederlandse sociaal-democratie haar marxistische beginselen
    achter zich liet. Van deze ideologie heeft Van der Goes steeds
    gefungeerd als bewaker. Als politicus heeft hij in de SDAP
    overigens zelden een rol van betekenis gespeeld. Hij miste de
    capaciteiten om op te treden als parlementari&amp;euml;r,
    volksleider of bestuurder. Vaak heeft hij gekandideerd bij
    verkiezingen, maar met uitzondering van zijn verkiezing als
    raadslid van Hilversum in 1909 heeft hij nooit voldoende
    stemmen getrokken. Ook in theoretisch opzicht had hij
    beperkingen. In het algemeen was hij meer
    literair-journalistiek dan wetenschappelijk begaafd: voor
    onderzoek was hij te slordig en ongeduldig, terwijl hij zijn
    theorievorming vaak oppervlakkig onderbouwde. Een zeker gemis
    aan oorspronkelijkheid heeft er bovendien toe bijgedragen dat
    hij omstreeks 1905 zijn leidende rol als marxistisch
    theoreticus moest prijsgeven aan een jongere generatie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Internationaal Instituut voor Sociale Geschiedenis te
  Amsterdam. Naast omvangrijke door Van der Goes verzamelde
  documentatie over letterkunde, toneel, politiek en sociale
  toestanden is dit archief vooral waardevol wegens een grote
  collectie van brieven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Verzamelde opstellen&lt;/em&gt;

    (Amsterdam, 1898); 
    &lt;em&gt;Grootkapitaal en kleinhandel (Amsterdam,&lt;/em&gt;

    1902); 
    &lt;em&gt;Litteraire herinneringen uit den Nieuwe-Gids-Tijd&lt;/em&gt;

    (Santpoort, 1931); 
    &lt;em&gt;Uit het werk van Frank van der Goes&lt;/em&gt;

    (Amsterdam, 1939); 
    &lt;em&gt;Journalistiek werk uit de jaren 1933/1938&lt;/em&gt;

    (Amsterdam, 1940).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;De Nieuwe Gids&lt;/em&gt;

  54 (1939) I, 283 - 290; in 
  &lt;em&gt;De Groene Amsterdammer, 11-2-1939; in Socialisme en
  democratie&lt;/em&gt;

  1(1939) I, 166-175; in NRC
  &lt;em&gt;,&lt;/em&gt;

  12-2-1939 ocht., in 
  &lt;em&gt;Groot-Nederland&lt;/em&gt;

  37 (1939) II, 74-75 en in 
  &lt;em&gt;Het Volk,&lt;/em&gt;

  6-6-1939 av. Haarlemsche editie: W.H. Vliegen, 'F. van der Goes',
  in 
  &lt;em&gt;De Dageraad der Volksbevrijding&lt;/em&gt;

  (Amsterdam, 1905) II, 119- 137; idem, 'F. van der Goes', in 
  &lt;em&gt;Die onze kracht ontwaken deed (Amsterdam,&lt;/em&gt;

  1925)1,155-162; G. Stuiveling, 'Van der Goes als essayist', in 
  &lt;em&gt;Rekenschap&lt;/em&gt;

  (Amsterdam, 1941) 185-200; G.H. 's-Gravesande, 
  &lt;em&gt;De geschiedenis van De Nieuwe Gids&lt;/em&gt;

  (Arnhem, 1955) met supplement; B. Ram, 'Frank van der Goes. De
  literator en socialist, 1859-1939', in 
  &lt;em&gt;Socialisme en democratie&lt;/em&gt;

  16 (1959) 103 -107; M. Grunell en B. de Vroom, 'Frank van der
  Goes 1859 - 1939', in 
  &lt;em&gt;Amsterdams Sociologisch Tijdschrift&lt;/em&gt;

  1 (1974) 2 (,) 77-94; Y. Botke, 'Franc van der Goes, 1859-
  1939',in 
  &lt;em&gt;Jaarboek voor het democratisch socialisme&lt;/em&gt;

  1 (1979) 137-171; Fr. de Jong Edz., 'Marxistisch dubbelportret.
  Het leven van Frank van der Goes en F.M. Wibaut', in 
  &lt;em&gt;Socialisme en democratie&lt;/em&gt;

  37 (1980) 209-220.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Florian Diepenbrock, &lt;i&gt;Eensgezinde tweedracht. Organisatievorming van Nederlandse musici in de Tweede Gouden Eeuw, 1890-1920&lt;/i&gt; (Amsterdam 2007) 116 [Portret: Jan Veth].&lt;/p&gt;





&lt;p&gt;H. de Liagre B&amp;ouml;hl&lt;/p&gt; 
&lt;dtml-var bwn_footer&gt;</text>
  </biography>
</biodes>

