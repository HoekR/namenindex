<biodes version="1.0">
  <fileDesc>
    <title>Klerk, Michel de (1884-1923)</title>
    <ref target="http://resources.huygens.knaw.nl/bwn1880-2000/lemmata/bwn5/klerk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">klerk</idno>
    <persName><name type="geslachtsnaam">Klerk</name>, Michel de</persName>
    <sex value="1"/>
    <event type="birth" when="1884"/>
    <event type="death" when="1923"/>
    <state type="occupation">architect</state>
    <state type="occupation">vormgever</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/klerk.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Klerk, Michel de&lt;/strong&gt;, architect en vormgever (Amsterdam 24-11-1884 - Amsterdam 24-11-1923). Zoon van Joseph Leman de Klerk, diamantslijper, en Rebekka
  Roeper. Gehuwd op 31-3-1910 met Lea Jessurun (1881-1942). Uit dit
  huwelijk werden 2 zoons geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/klerk.jpg' alt='afbeelding van Klerk, Michel de'&gt;Vader De Klerk was al 78 en had reeds 21 kinderen uit een
    vorig huwelijk toen Michel, de jongste van de vier kinderen bij
    zijn tweede echtgenote, werd geboren. Toen de moeder in 1887
    weduwe werd, probeerde zij als wasvrouw de kost te verdienen.
    Michel groeide op in armoedige, onzekere omstandigheden, steeds
    opnieuw verhuizend in de Amsterdamse Jodenbuurt. Op de lagere
    school was hij geen uitblinker, hoewel hij daar al blijk gaf
    van tekentalent. Hij mocht een vervolgopleiding doen, mogelijk
    een ambachtsschool, waar de Amsterdamse architect E. Cuypers
    zijn begaafdheid als tekenaar ontdekte en hem eind 1898 als
    hulpje op zijn architectenbureau binnenhaalde.&lt;/p&gt;
&lt;p&gt;Cuypers was als een tweede vader voor De Klerk. Zo spoorde
    hij hem aan de vijfjarige avondopleiding voor bouwkundig
    tekenaar te volgen aan de Industrieschool van de Maatschappij
    voor den Werkenden Stand, een opleiding die hij in 1906
    voltooide. De vrijere kanten van zijn tekentalent zou hij
    ontplooien door tussen 1908 en 1910 in Haarlem wekelijks
    sessies modeltekenen te bezoeken en vanaf 1912 lessen te volgen
    aan de School voor Kunstnijverheid aldaar. Op het bureau werd
    hij intussen doorkneed in een zeer brede ontwerppraktijk, zowel
    op het gebied van de architectuur als de binnenhuiskunst.
    Be&amp;iuml;nvloed door zijn leraren en door Cuypers' eclecticisme,
    ontwikkelde De Klerk zijn eigenzinnige vormgevoel en zijn
    voorkeur voor kostbaar en kleurig materiaalgebruik.&lt;/p&gt;
&lt;p&gt;Hoewel joods opgevoed zal De Klerk zich, eenmaal volwassen,
    als 'geassimileerd' hebben beschouwd. Niettemin gaf men hem op
    het architectenbureau, waar een ongedwongen sfeer heerste, de
    bijnaam 'Sam', want 'Joden heten geen Michel'. De Klerk vond
    hier ook zijn vrouw in de secretaresse van Cuypers, de
    Portugees-joodse 'Lie'. Hun huwelijk in 1910 betekende voor
    beiden het afscheid van het bureau. Na een gecombineerde
    studie-huwelijksreis van bijna een jaar naar Scandinavi&amp;euml;
    vestigde hij zich in oktober 1911 als 'bouwkundig teekenaar' in
    het dorpje Sloten bij Amsterdam. Door toedoen van de architect
    en projectontwikkelaar H.A.J. Baanders kreeg De Klerk in
    1911/1912 de opdracht een blok etagewoningen aan de
    Gabri&amp;euml;l Metsustraat-Johannes Vermeerplein in Amsterdam te
    ontwerpen. Het werd een succes en zou het begin vormen van De
    Klerks roem als architect voor volkswoningbouw.&lt;/p&gt;
&lt;p&gt;Het vriendschappelijke contact met Baanders was van
    blijvende aard, en deze zou de jonge architect - bijna als een
    tweede Cuypers - blijven protegeren. Baanders verhuurde De
    Klerk een werkkamer met de mogelijkheid desgewenst gebruik te
    maken van de technische faciliteiten van zijn eigen bureau.
    Hiermee stelde hij hem in staat zijn werk zoveel mogelijk
    ongebonden te blijven verrichten. Van de leiding over een eigen
    bureau, met verantwoordelijkheid voor vaste medewerkers, wilde
    De Klerk weinig weten. Steeds was er bij hem blijkbaar de angst
    niet aan verplichtingen te kunnen voldoen, en hoewel hij later
    in aanmerking kwam voor vele opdrachten, nam hij alleen aan wat
    hij - liefst all&amp;eacute;&amp;eacute;n - aankon. De overige opdrachten
    schoof hij door naar anderen, wat als zeer collegiaal gedrag
    werd gewaardeerd.&lt;/p&gt;
&lt;p&gt;Op deze solistische, los-vaste basis zou bijna al De Klerks
    werk ontstaan. Hij beperkte zich daarbij uitsluitend tot de
    artistieke kanten: het schetsen en vergaand detailleren van
    zijn ontwerpen. De rest liet hij over aan tijdelijke
    medewerkers. Met deze 19de-eeuwse beroepsopvatting gedroeg De
    Klerk zich in feite als een vrijwel autonoom kunstenaar.
    Samenwerken kon hij slechts met zeer verwante zielen, zoals
    zijn vakgenoot P.L. Kramer. Met architect J.M. van der Meij
    verliep de samenwerking tussen 1912 en 1914 aan het Amsterdamse
    Scheepvaarthuis echter minder voorspoedig, en De Klerk en
    Kramer werden nog v&amp;oacute;&amp;oacute;r de be&amp;euml;indiging van de
    bouw door Van der Mey ontslagen.&lt;/p&gt;
&lt;p&gt;Inmiddels had De Klerk in 1913 een vervolgopdracht gekregen
    voor een eerste blok arbeiderswoningen aan het
    Spaarndammerplantsoen (1913-1915). Het uitbreken van de Eerste
    Wereldoorlog in 1914 leek aanvankelijk de bouw van een tweede
    blok te verhinderen. Doordat het project werd overgenomen door
    de woningbouwvereniging 'Eigen Haard', kon hij dit in 1915-1916
    alsnog ontwerpen, in 1917-1920 gevolgd door werk aan nog een
    derde blok. 'De slappe bouwtijd' - zoals hij het noemde - als
    gevolg van de oorlogssituatie bracht De Klerk ertoe vanaf 1915
    'zonder vooraf gestelde eisen' een groot aantal zeer luxueuze
    ameublementen ('handelsmeubels') te ontwerpen. Deze werden met
    veel succes in serie geproduceerd.&lt;/p&gt;
&lt;p&gt;Met zijn woningblokken aan het Spaarndammerplantsoen en zijn
    meubelontwerpen vestigde De Klerk nog tijdens de Eerste
    Wereldoorlog zijn naam als de meest oorspronkelijke architect
    en ontwerper onder de 'jongeren' van het Amsterdamse
    Genootschap 'Architectura et Amicitia' (A et A), waarvan hij
    sinds 1909 lid was. De prominente plaats die zij hem op de
    twaalfde lustrumtentoonstelling van het genootschap in 1915
    toebedeelden, maakte hem onmiddellijk tot een van de voormannen
    van het utopische, expressionistische estheticisme, dat weldra
    met de nieuwe term 'Amsterdamsche School' zou worden
    geassocieerd. De Klerk moet duidelijk op deze positie uit zijn
    geweest - &amp;egrave;n op de bijbehorende bewondering -, want hij
    profileerde zijn bouwkunstige idealen een aantal maanden later
    ongebruikelijk scherp tegenover die van de toen toonaangevende
    bouwmeester H.P. Berlage in de bijdrage 'De invloed van Dr.
    Berlage op de ontwikkeling der Nederlandsche bouwkunst' in het 
    &lt;em&gt;Bouwkundig Weekblad&lt;/em&gt;

    (36 (1915) 331-332).&lt;/p&gt;
&lt;p&gt;Ook politiek stelden jonge architecten als De Klerk zich
    extreem op. In het in 1917 - kennelijk naar sovjetmodel -
    gereorganiseerde bestuur van A et A had hij als zogeheten
    Afgevaardigd Lid tot zijn dood zitting, daarbinnen overigens
    mondjesmaat commissielidmaatschappen vervullend. Verder stelde
    De Klerk bijvoorbeeld in 1918 mede een lijst op van architecten
    op wie de Nationale Woningraad een beroep zou kunnen doen en
    maakte hij in 1921-1922 deel uit van de Amsterdamse
    Schoonheidscommissie. Maar een verzoek redacteur te worden van 
    &lt;em&gt;Wendingen&lt;/em&gt;

    , het tijdschrift van A et A, waarin veel aandacht aan zijn
    werk werd besteed en waarvoor hij omslagen maakte, wees hij in
    1920 resoluut van de hand.&lt;/p&gt;
&lt;p&gt;Of De Klerk zichzelf als partijcommunist beschouwde en
    kortere of langere tijd lid was van de Communistische Partij
    Holland, blijft onduidelijk. Wel maakte hij deel uit van de
    door Bart de Ligt in 1919 opgerichte Bond van Revolutionair
    Socialistische Intellectueelen. De Klerk en Kramer stonden
    echter zeker als 'links' te boek, want het was onder meer om
    die reden dat zij in 1918 van de sociaal-democratische
    Algemeene Arbeidersco&amp;ouml;peratie 'De Dageraad' de opdracht
    kregen voor een omvangrijk blok arbeiderswoningen aan de
    Takstraat-Tellegenstraat. Van 1918 tot 1920 zouden beide
    architecten aan dit project werken, en speciaal hiervoor zouden
    zij gedurende enkele jaren een gezamenlijk bureau voeren op
    Kramers adres.&lt;/p&gt;
&lt;p&gt;Na de Eerste Wereldoorlog begon het tij voor De Klerks
    bouwkunst te keren. Dat zijn prijsvraagontwerp voor de nieuw te
    bouwen Rijksacademie van Beeldende Kunsten te Amsterdam in 1918
    niet werd bekroond, was hiervan reeds een voorteken. Toen in
    datzelfde jaar door de gemeente een begin werd gemaakt met de
    invulling van Berlages Plan-Zuid leverde dat weliswaar veel
    nieuwe opdrachten op, maar lieten zich al spoedig de gevolgen
    van de economische crisis voelen in de vorm van verscherpte
    zakelijkheid in de overheidsfinanciering en groeiende inmenging
    van profijtbeluste 'zelfbouwers'. Mede hierdoor werd de inbreng
    van de architect steeds verder gereduceerd tot die van
    leverancier van door de Schoonheidscommissie goed te keuren
    gevels. Ook De Klerk ondervond dit, bijvoorbeeld in zijn
    contacten met Amstels Bouwvereeniging, waarvoor hij in
    1921/1922 de gevels van een bouwblok aan de Amstellaan
    ontwierp.&lt;/p&gt;
&lt;p&gt;Dit was niet De Klerks manier van werken. Hoewel ook zijn
    stijl versoberde - onder invloed van buitenlandse architecten
    als E. Mendelsohn en F. Lloyd Wright -, pasten zijn
    bewerkelijk-kostbare bouwprincipes steeds minder in een tijd
    die naar zakelijk functionalisme streefde. De dagen van de
    alomvattende opdrachten van 'Eigen Haard' en 'De Dageraad'
    waren voorbij. Het voortzetten van de samenwerking met Kramer
    in andere projecten had ook om die reden weinig zin, en De
    Klerk moet zich teleurgesteld hebben teruggetrokken uit de
    volkswoningbouw.&lt;/p&gt;
&lt;p&gt;De Klerk kreeg nog wel particuliere opdrachten - waaruit
    onder meer in 1922 de fraaie verbouwing van het
    verenigingsgebouw van de Koninklijke Roei- en Zeilvereeniging
    'De Hoop' aan de Amstel voortkwam. In zijn laatste jaren werd
    hij, melancholiek van aanleg, in toenemende mate verbitterd en
    depressief. Dwarsgezeten door beknibbelende opdrachtgevers -
    zoals bij het gebouw van de Bloemenveiling in Aalsmeer uit
    1920-1922 -, ondermijnd in zijn zelfvertrouwen door het
    uitblijven van met zijn faam en talent overeenstemmende
    prestigeprojecten, of gekwetst door op het allerlaatste moment
    afspringende opdrachten - zoals 'Villa Wassenaar' in 1923,
    waarin hij, bijna als een kind, zijn hele ziel en zaligheid had
    gelegd -, voelde hij zich totaal afgewezen. De wereld wilde hem
    niet meer en had daarom voor hem afgedaan. Van deze diepe
    gekwetstheid leek niets De Klerk meer te kunnen redden, ook de
    enorme opdracht voor de Haagse vestiging van warenhuis 'De
    Bijenkorf' niet, hem via zijn vriend, de architect Frits Staal,
    in 1923 toegeschoven. Hij begon er nog wel aan, maar stierf,
    uitgeput, aan een longontsteking op de avond van zijn 39ste
    verjaardag.&lt;/p&gt;
&lt;p&gt;Deze plotselinge en zeer de aandacht trekkende dood maakte
    De Klerk bijna tot een held. Zijn overlijden werd algemeen
    gezien als een ramp voor de Nederlandse bouwkunst. Van zijn
    benadering en statuur waren - zo besefte men - 'alleen
    navolgers, geen opvolgers denkbaar' (F. Staal). Het verschijnen
    van vijf, aan verschillende aspecten van De Klerks werk gewijde
    nummers van het tijdschrift 
    &lt;em&gt;Wendingen&lt;/em&gt;

    in 1924 en 1925 leek dan ook eerder een laatste, postume hulde,
    die gevolgd werd door een omslag in de waardering voor zijn
    prestaties. Na 1925 werd het ambachtelijk estheticisme van de
    Amsterdamse School ook steeds algemener als pass&amp;eacute;
    beschouwd. Tien jaar na zijn dood was De Klerk vrijwel vergeten
    in Nederland. Pas in de jaren zestig kwam er - aanvankelijk
    overigens vooral in de Verenigde Staten - opnieuw
    belangstelling voor zijn werk. Sindsdien wordt De Klerk,
    ondanks zijn kleine oeuvre, weer als een van de grote talenten
    van de 20ste-eeuwse architectuur beschouwd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-M. de Klerk in het Nederlands
  Architectuurinstituut te Rotterdam; verzameling persdocumentatie
  betreffende De Klerk in het Gemeentearchief van
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicatie: 'De arbeid van
    den Driebond in verband met het meubel', in 
    &lt;em&gt;Architectura. Orgaan van het genootschap Architectura et
    Amicitia&lt;/em&gt;

    25 (1917) 298.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Bibliografie van publicaties over De Klerk en over
  zijn werk (1915-1968) in: Suzanne S. Frank, 
  &lt;em&gt;Michel de Klerk, 1884-1923. An architect of the Amsterdam
  School&lt;/em&gt;

  (1970; herz. dr., Ann Arbor 1984) 285-286. Verder: Helen Searing,
  '''Eigen Haard''. Workers housing and the Amsterdam School', in 
  &lt;em&gt;Architectura. Zeitschrift f&amp;uuml;r Geschichte der
  Architektur&lt;/em&gt;

  1 (1971) 148-175; 
  &lt;em&gt;Amsterdamse School. Nederlandse architectuur, 1910-1930&lt;/em&gt;

  [Tentoonstellingscatalogus Stedelijk Museum te Amsterdam]
  (Amsterdam 1975); Giovanni Fanelli, 
  &lt;em&gt;Moderne architectuur in Nederland, 1900-1940&lt;/em&gt;

  ('s-Gravenhage 1978); Helen Searing, 'With red flags flying.
  Housing in Amsterdam, 1915-1923', in 
  &lt;em&gt;Art and architecture in the service of politics&lt;/em&gt;

  . Onder red. van Henry A. Millon en Linda Nochlin (Cambridge
  (Mass.) [etc.] 1978) 230-269; Joost de Klerk, 'Mijn vader ''Sam''
  de Klerk', in 
  &lt;em&gt;De Tijd&lt;/em&gt;

  , 19-1-1979; 
  &lt;em&gt;Wendingen, 1918-1931. Documenti dell'arte olandese del
  Novecento&lt;/em&gt;

  (Florence 1982) 57-64; 
  &lt;em&gt;The Amsterdam School. Dutch expressionist architecture,
  1915-1930&lt;/em&gt;

  . Onder red. van Wim de Wit (Cambridge (Mass.) [etc.] 1983);
  Maristella Casciato en Wim de Wit, 
  &lt;em&gt;Le case Eigen Haard di De Klerk, 1913/21&lt;/em&gt;

  (Rome 1984); M. Zilverberg-Boas, 'Van Joodse genealogie naar
  Amsterdamse architectuur', in 
  &lt;em&gt;Hakehilla&lt;/em&gt;

  32 (1987) nr. 7, 26-27; Hanneke Olyslager, 'Indische invloed op
  het werk van Michel de Klerk', in 
  &lt;em&gt;Jong Holland&lt;/em&gt;

  4 (1988) nr. 4, 21-31; Frans van Burkom, 
  &lt;em&gt;Michel de Klerk. Bouw- en meubelkunstenaar (1884-1923)&lt;/em&gt;

  (Rotterdam 1990); Bernhard Kohlenbach, 
  &lt;em&gt;Pieter Lodewijk Kramer, 1881-1961. Architect van de
  Amsterdamse School&lt;/em&gt;

  (Naarden 1994); 
  &lt;em&gt;Michel de Klerk. Bouwmeester en tekenaar van de Amsterdamse
  school, 1884-1923&lt;/em&gt;

  . Onder red. van Manfred Bock (Rotterdam 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Maristella Casciato en Wim de Wit, 
  &lt;em&gt;Le case Eigen Haard di De Klerk, 1913/21&lt;/em&gt;

  (Rome 1984) 6 [Getekend zelfportret uit 1915].&lt;/p&gt;
&lt;p&gt;Frans van Burkom&lt;/p&gt; 
&lt;dtml-var bwn_footer&gt;</text>
  </biography>
</biodes>

