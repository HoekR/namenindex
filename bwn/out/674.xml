<biodes version="1.0">
  <fileDesc>
    <title>Harderwijk, Petrus Johannes van (1867-1948)</title>
    <ref target="http://resources.huygens.knaw.nl/bwn1880-2000/lemmata/bwn1/harderwijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">harderwijk</idno>
    <persName><name type="geslachtsnaam">Harderwijk</name>, Petrus Johannes van</persName>
    <sex value="1"/>
    <event type="birth" when="1867"/>
    <event type="death" when="1948"/>
    <state type="occupation">oud-katholiek priester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Harderwijk, Petrus Johannes van&lt;/strong&gt;, oud-katholiek pastoor (Utrecht 1-7-1867 - Rijswijk (Z.H.) 23-12-1948).

Zoon van Petrus Johannes van Harderwijk, edelsmid, en Barbara Johanna
Gol. Hij was ongehuwd.



&lt;/p&gt;
&lt;p&gt;Van Harderwijk werd in 1880 opgenomen in het oud-katholiek Seminarie
te Amersfoort, waar hij de overgang meemaakte van de Latijnse School
naar het Gymnasium. Hier slaagde hij in 1886 voor het eindexamen en
studeerde vervolgens theologie aan het oud-katholiek Seminarie. Hier
beleefde hij in 1889 het totstandkomen van de Unie van Utrecht,
waardoor de 'Roomsch-Katholieken van de Oude Bisschoppelijke
Clerezie' uit hun isolement verlost werden en contact kregen met
oud-katholieke kerken in het buitenland. Zo kon hij profiteren van de
colleges, die door oud-katholieke hoogleraren aan de universiteit van
Bonn gegeven werden. Hij maakte zich verdienstelijk door het
catalogiseren van de pamflettenverzameling (zg. Varia) in de
bibliotheek van het seminarie, die een levendig beeld gaf van de
kerkelijke twisten in de 17de en 18de eeuw. Door zijn redacteurschap
aan de 
&lt;em&gt;Amersfoortsche Courant&lt;/em&gt;

legde hij de grondslag voor zijn latere journalistieke werk.&lt;/p&gt;
&lt;p&gt;Op 26 november 1893 ontving hij de priesterwijding uit de handen van
aartsbisschop Gerardus Gul. Hij werd benoemd tot pastoor in Schiedam,
waar hij zou blijven tot 31 december 1937. Hier maakte hij kennis met
zware sociale problemen, die mede veroorzaakt werden door de vele
distilleerderijen. In dit verband mag vooral zijn werk genoemd worden
voor het tot stand komen van een neutrale huishoud- en
industrieschool.&lt;/p&gt;
&lt;p&gt;Het publicistisch werk bleef hem intussen boeien. In 1899
publiceerde hij (tegen Bolland) 
&lt;em&gt;Petrus en het primaat m de oude Kerk&lt;/em&gt;

(Rotterdam, 1899). Later werkte hij mee aan het 
&lt;em&gt;Gedenkboek 1723-1923. Tweede Eeuwfeest der verkiezing van Cornelis
Steenhoven tot Aartsbisschop van Utrecht&lt;/em&gt;

(Utrecht, 1923) en aan 
&lt;em&gt;Katholieke Stemmen&lt;/em&gt;

(Rotterdam, 1928).&lt;/p&gt;
&lt;p&gt;Zijn belangrijkste taak naast het pastoraat was het kerkelijk
perswerk. In 1913 werd hij opgenomen in de redactie van 
&lt;em&gt;De Oud-Katholiek&lt;/em&gt;

en van 1918-1946 is hij hoofdredacteur geweest. Hij was voorzitter van
de Commissie voor de inventarisatie van kerkelijke goederen van
geschiedenis en kunst. Als hobby beoefende hij de filatelie, waarin hij
het tot keurmeester heeft gebracht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Oud-Katholiek&lt;/em&gt;

65 (1949) l (l jan.) 1-4.&lt;/p&gt;
&lt;p&gt;P.J. Maan&lt;/p&gt; 
&lt;dtml-var bwn_footer&gt;</text>
  </biography>
</biodes>

