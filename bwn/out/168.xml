<biodes version="1.0">
  <fileDesc>
    <title>Blommestein, Willem Johan van (1905-1985)</title>
    <ref target="http://resources.huygens.knaw.nl/bwn1880-2000/lemmata/bwn5/blommestein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">blommestein</idno>
    <persName><name type="geslachtsnaam">Blommestein</name>, Willem Johan van</persName>
    <sex value="1"/>
    <event type="birth" when="1905"/>
    <event type="death" when="1985"/>
    <state type="occupation">waterbouwkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Blommestein, Willem Johan van&lt;/strong&gt;, ingenieur (Soerakarta (Java, Nederlands-Indi&amp;euml;) 15-5-1905 - Eemnes (U.) 11-8-1985). 
Zoon van H.Th. Popkens Brouwer, controleur bij het
  Binnenlandsch Bestuur, en Alexandrina Helena van Blommestein,
  kinderjuffrouw. Gehuwd op 7-2-1929 met Louise Wilhelmine van
  Polanen Petel (1909-1979). Uit dit huwelijk werden 2 zoons
  geboren.
  

  
  &lt;/p&gt;
&lt;p&gt;John van Blommestein werd na zijn geboorte erkend door de
    broer van zijn ongehuwde moeder, Guillaume Fran&amp;ccedil;ois van
    Blommestein, die werkzaam was in de suikerindustrie, vanaf 1910
    in een fabriek te Poerworedjo. Toen zijn moeder in december
    1914 trouwde, vestigden zij en haar echtgenoot, Cornelis
    Lammerts van Bueren, opzichter van de werkplaats van de
    Staatsspoorwegen, zich eveneens in deze stad in Midden-Java.
    John groeide er op met uiteindelijk drie halfzusters en bezocht
    er de lagere school. Hij kreeg een goede opleiding, mede
    dankzij een beurs van de suikerfabriek van zijn adoptiefvader,
    die hij later zou terugbetalen. Hij bezocht de HBS in Bandoeng
    en begon hier vervolgens, in 1924, aan de Technische
    Hoogeschool aan de studie weg- en waterbouwkunde, die hij in
    1928 afsloot met het ingenieursdiploma.&lt;/p&gt;
&lt;p&gt;In 1928 trad Van Blommestein in dienst bij de Indische
    Waterstaat. Hij kreeg een functie bij de uitvoering van de
    irrigatiewerken in de afdeling Krawang in West-Java, met als
    standplaats Poerwakarta. Later werd hij gestationeerd in
    Poerworedjo. Hij raakte verbonden aan de provinciale Waterstaat
    van Midden-Java en klom op tot sectie-ingenieur bij de
    irrigatieafdeling van het Serajoegebied. In 1929 trouwde hij
    met Louise van Polanen Petel, de dochter van een welgestelde
    werknemer in de suikerindustrie uit de buurt van Djokjakarta,
    met wier broer hij in Bandoeng bevriend was geraakt. Het
    echtpaar vestigde zich in Poerworedjo, en daar werden in 1931
    en 1934 hun twee zoons geboren.&lt;/p&gt;
&lt;p&gt;In 1936 vertrok Van Blommestein met vrouw en kinderen naar
    Europa. Met een jaar buitenlands verlof en een studiebeurs
    stelde de Indische Waterstaat hem in de gelegenheid een
    aanvullende opleiding te volgen in M&amp;uuml;nchen en Karlsruhe,
    waarbij hij zich vooral bezighield met waterkracht en turbines.
    Bij terugkeer uit Europa kreeg hij een goede positie op het in
    Semarang gevestigde hoofdkantoor van de provinciale Waterstaat
    van Midden-Java. Hij ging toen met zijn gezin in Koedoes wonen.
    Samen met P.J.A. Wijn ontwierp hij voor het Serajoegebied een
    irrigatiesysteem dat circa 20.000 hectare besloeg. Dit plan
    werd ook in uitvoering genomen.&lt;/p&gt;
&lt;p&gt;In vervolg op zijn Europese studieverlof promoveerde Van
    Blommestein op 30 mei 1939 cum laude aan de Technische
    Hoogeschool te Bandoeng bij C.G.J. Vreedenburgh en J.W.F.C.
    Proper op de studie 
    &lt;em&gt;Een nieuw pompsysteem in Ned.-Indi&amp;euml; voor irrigatie en
    ontwatering&lt;/em&gt;

    . Het ging om het ontwerp van een klein hydraulisch pompstation
    voor zowel bevloeiing als opwekking van elektriciteit (type 1)
    of voor zowel bevloeiing als ontwatering, alsmede het eventueel
    opwekken van elektriciteit (type 2); die elektriciteit kon
    gebruikt worden voor irrigatie- en drainagepompen elders. De
    essentie was dat gebruik gemaakt werd van een enkele drijfas.
    Het combineren van verschillende functies in &amp;eacute;&amp;eacute;n
    ontwerp zou het handelsmerk worden van Van Blommestein.&lt;/p&gt;
&lt;p&gt;Na de verovering van Nederlands-Indi&amp;euml; door Japan werd
    Van Blommestein aanvankelijk ge&amp;iuml;nterneerd in een kamp te
    Djatingaleh bij Semarang. Na korte tijd werd hij door de
    Japanse bezettingsautoriteiten echter in staat gesteld door te
    gaan met zijn werk op irrigatiegebied. Hij kon zich toen ook
    weer bij zijn gezin voegen. Na de capitulatie van Japan werd
    Van Blommestein in 1946 benoemd tot hoofd van de afdeling
    Irrigatie en Drainage van het departement van Waterstaat en
    Wederopbouw en een jaar later tevens tot buitengewoon
    hoogleraar in de irrigatie aan de Landbouw Hoogeschool te
    Buitenzorg.&lt;/p&gt;
&lt;p&gt;In 1948 publiceerde Van Blommestein 
    &lt;em&gt;Een federaal welvaartsplan voor het westelijk gedeelte van
    Java&lt;/em&gt;

    . Dit plan karakteriseerde hem ten voeten uit. Het behelsde het
    aanleggen van werken in verschillende stroomgebieden en ten
    behoeve van een verscheidenheid aan gebruiksfuncties:
    irrigatie, drainage, drooglegging van gebieden,
    drinkwatervoorziening, elektriciteitsopwekking, scheepvaart,
    industrie, visserij en het doorspoelen van de grachten van
    Batavia. Een tweetal grote waterreservoirs in de
    Tjitaroemrivier vormde de kern. Aanleiding voor het
    combinatieplan was de toenmalige, slechte voedselsituatie in
    Nederlands-Indi&amp;euml; - ook in verband met de snelle
    bevolkingsgroei -, terwijl het beoogde door verbetering van de
    waterhuishouding niet alleen de rijstproductie op Java te
    verhogen, maar ook de economische positie van dit eiland te
    versterken. Met 
    &lt;em&gt;Een federaal welvaartsplan&lt;/em&gt;

    bracht Van Blommestein het irrigatiedenken op een hoger niveau.
    Vooral zijn opvattingen over geregelde bevloeiing het gehele
    jaar door, de schaalgrootte van werken (grote reservoirs,
    'inter basin transfer') het combineren van diverse functies
    (vooral irrigatie en waterkracht) waren nieuw. Pas in 1957 zou
    met de uitvoering van het plan een begin worden gemaakt.&lt;/p&gt;
&lt;p&gt;Vanwege een tweede buitenlands verlof vertrok Van
    Blommestein in 1949 - het jaar dat Indonesi&amp;euml; onafhankelijk
    werd - opnieuw naar Europa. Hij vestigde zich met zijn gezin in
    Den Haag en zou niet meer naar zijn geboorteland terugkeren:
    zijn Nederlandse afkomst zou het hem onmogelijk gemaakt hebben
    een hoge functie te bekleden bij de Indonesische Waterstaat.
    Hij raakte betrokken bij het op verzoek van de Surinaamse
    regering uitwerken van een plan voor irrigatie en drainage in
    de Nickeriepolder. Samen met E.E. Hens en W.F. Eysvoogel
    schreef hij in 1950 het 
    &lt;em&gt;Noord-Nickerieplan (Eysvoogel-plan)&lt;/em&gt;

    . Daarnaast ontwikkelde hij voor Suriname een veel groter plan:
    het Brokopondoplan. Dit beoogde de totstandbrenging van een
    groot waterreservoir en krachtstations voornamelijk ten behoeve
    van de industri&amp;euml;le verwerking van het plaatselijk gewonnen
    bauxiet.&lt;/p&gt;
&lt;p&gt;Vervolgens aanvaardde Van Blommestein een betrekking bij de
    Food and Agriculture Organization of the United Nations (FAO):
    zijn expertise op het gebied van irrigatie en landbouw kon daar
    goed worden gebruikt. Hij werd in 1951 als hoofd van een team
    van deskundigen uitgezonden naar Oost-Pakistan, waar hij samen
    met zijn echtgenote in Dacca ging wonen; hij zou hier tot in
    1959 blijven. Het straatarme land werd jaarlijks geteisterd
    door stormen en overstromingen als gevolg van overvloedige
    regenval en door cyclonen veroorzaakte vloedgolven vanuit zee.
    Met veel verbeeldingskracht en dadendrang maakte Van
    Blommestein een combinatieplan voor de
    Brahmapoetra-Gangesdelta. Het omvatte een beweegbare stuw in de
    Brahmapoetra met horizontale waterkrachtturbines onder water,
    een kanaal tussen beide rivieren, een zeedijk met de nodige
    bijkomende werken als sluizen, stuwen, pompstations en polders,
    alsmede verschillende irrigatiesystemen. De aanleg van een van
    die systemen werd door Van Blommestein in detail voorbereid.
    Dit Ganges-Kobadak irrigatieproject, zou drie rijstoogsten per
    jaar mogelijk maken en zou bovendien een eind maken aan de
    voortdurende wateroverlast in het gebied. Dit project is later
    ook verwezenlijkt, evenals onderdelen uit het
    combinatieplan.&lt;/p&gt;
&lt;p&gt;Na een periode van wisselende werkzaamheden en woonplaatsen
    in dienst van de FAO werd Van Blommestein in 1964 adviseur van
    de Surinaamse regering. Hij zou dat blijven tot 1970. In die
    tijd woonde hij met zijn vrouw in Paramaribo. In het jaar
    waarin hij in deze functie aantrad, kwam de stuwdam uit het
    Brokopondoplan gereed, waarmee het immense Van Blommesteinmeer
    van 1400 vierkante kilometer ontstond. De werken werden een
    jaar later officieel geopend. Het Noord-Nickerieplan is
    uitgevoerd in de jaren zestig en leidde tot de rijstpolder
    Wageningen.&lt;/p&gt;
&lt;p&gt;Toen Van Blommestein in 1970 de pensioengerechtigde leeftijd
    bereikte verhuisde hij weer naar Nederland. Hij vestigde zich
    eerst in Rijswijk, en vanaf 1977 in Voorburg. Na de dood van
    zijn vrouw, in 1979, zocht hij het gezelschap van haar zuster,
    die in Eemnes woonde. In 1982 trok hij bij haar in.&lt;/p&gt;
&lt;p&gt;Ook na zijn pensionering bleef Van Blommestein actief op
    zijn vakgebied. In 1979 kwam hij - inmiddels 74 jaar oud - met
    een vervolg op zijn welvaartsplan voor West-Java: een
    waterbeheersingsplan voor geheel Java alsook het eiland
    Madoera, primair bedoeld om de rijstproductie te verhogen. Het
    voorzag in de schakeling van irrigatiesystemen over geheel
    Java, waarbij een overheveling van water zou moeten
    plaatsvinden vanuit West-Java naar Oost-Java en via een sifon
    naar Madoera. Het bestond in hoofdzaak uit een serie grote
    waterreservoirs, een systeem van hoofdkanalen en een aantal
    elektrische pompstations. Behalve in een verhoging van de
    rijstproductie voorzag het plan in onder meer een betere
    bescherming tegen overstromingen in Djakarta, een uitbreiding
    van de haven aldaar en mogelijkheden voor de binnenlandse
    scheepvaart en de vestiging van industri&amp;euml;le bedrijven.&lt;/p&gt;
&lt;p&gt;De Indonesische regering was enthousiast over het plan, maar
    dat gold niet voor een evaluatiemissie van het Nederlandse
    ministerie van Buitenlandse Zaken, die betoogde dat het plan,
    gezien de goede resultaten van de 'Groene Revolutie' - de
    toepassing van rijstvari&amp;euml;teiten met een hoge opbrengst, in
    combinatie met kunstmest en chemische bestrijdingsmiddelen -
    niet nodig was. De missie achtte het beter het gewaspatroon aan
    te passen aan het klimaat en zag verder meer perspectief in
    kleinschalige wateropslag. Uit later onderzoek bleek bovendien
    dat de bevolking op West-Java dermate was toegenomen dat er
    geen duidelijk wateroverschot meer was. Nog een ander probleem
    was dat stuwmeren transmigratie van de in de desbetreffende
    gebieden wonende bevolking nodig maakte. De reservoirbouw ging
    echter wel door, zij het mondjesmaat.&lt;/p&gt;
&lt;p&gt;Van Blommestein leidde al met al een arbeidzaam leven. Als
    Indische waterstaatsingenieur, als FAO-deskundige of anderszins
    heeft hij ook idee&amp;euml;n ontwikkeld en plannen gemaakt voor
    werken in onder andere Zuid-Sumatra (eb-vloedbevloeiing),
    Thailand (stuw in de Mekong), het grensgebied van India en
    China (energieopwekking uit de Brahmapoetra), West-Suriname
    (een ontwikkelingsproject met een kanaal en een pompstation) en
    Oost-Suriname (aftap uit de Marowijne ten behoeve van het Van
    Blommesteinmeer). In Venezuela beoordeelde hij op uitnodiging
    van de Wereldbank een plan met reservoirs en
    elektriciteitsopwekking.&lt;/p&gt;
&lt;p&gt;Van Blommestein was een groot civiel-ingenieur met
    internationale reputatie. In de geest van de ethische politiek,
    die in 1901 een nieuw en modern Indi&amp;euml; inluidde, zag hij
    het als zijn missie om ontwikkelingsproblemen, vooral op het
    gebied van de voedselvoorziening, te bestrijden met technische
    middelen. Hij volgde daarbij een voor die tijd typerende
    ingenieursaanpak, zonder zich al te zeer te bekommeren om de
    eventuele sociale complicaties van zijn plannen op lokaal
    niveau. Hij was technisch goed onderlegd en een overtuigd
    voorstander van een grootschalige en integrale aanpak. Bij een
    ontwerp ging zijn belangstelling vooral uit naar de grote
    lijnen, minder naar de details. Zonder dat zijn deskundigheid
    betwist werd, werd zijn grootse visie niet altijd door
    vakgenoten en andere deskundigen gedeeld.&lt;/p&gt;
&lt;p&gt;Van Blommestein was niet alleen sterk gemotiveerd om
    waterwerken tot stand te brengen maar had ook een grote
    overtuigingskracht om zijn plannen ingang te doen vinden. Hij
    was daarbij charmant, maar tevens manipulatief, bijvoorbeeld
    door bewust (te) lage begrotingen in te dienen. Van Blommestein
    leefde voor zijn werk: het bestuderen van kaarten en het
    tekenen van werken waren zijn hobby. Voor de mensen die met hem
    werkten was hij hartelijk, maar ook streng en autoritair. Hij
    was gastvrij, al was volgens ingewijden zijn vrouw de stuwende
    kracht achter zijn 'Indische gastvrijheid'. In de familiekring
    hield hij zich echter altijd op de achtergrond: als hij niet
    als ingenieur bezig was, was hij rustig en stil. Hij was trots
    dat zijn naam op de wereldkaart verscheen en genoot ervan
    contact te hebben met de 'groten der aarde'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publicaties: samen met
    P.J.A. Wijn, 'De Serajoe-bevloeiingswerken', in 
    &lt;em&gt;De Ingenieur in Nederlandsch-Indi&amp;euml;&lt;/em&gt;

    6 (1939) nr. 4: II.65-91.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Tj. Robinson, 'Solose jongen bouwt aan wereldwelvaart.
  Van L.S.-Poerworedjo tot F.A.O.-Teamleader United Nations', in 
  &lt;em&gt;Tong Tong&lt;/em&gt;

  3 (1959) nr. 18, 6-7; M. Hamon en H. Buellet, 
  &lt;em&gt;Le barrage de Djatiluhur. Travaux&lt;/em&gt;

  (Z.pl. 1966); Th. Bienefelt, 'Nederland en Indonesi&amp;euml; gaan
  ''deltaplan'' voor Java en Madura bestuderen', in 
  &lt;em&gt;Internationale Samenwerking&lt;/em&gt;, 28-8-1981; N.G. Schulte Nordholt, 'Droom of werkelijkheid bij
  irrigatie in Indonesi&amp;euml;. Een ontwikkelingsplan voor Java en
  Madura van prof.dr.ir. W.J. van Blommestein', in 
  &lt;em&gt;Internationale Spectator&lt;/em&gt;

  35 (1981) 711-720; interview door W. van der Post, in 
  &lt;em&gt;Algemeen Dagblad&lt;/em&gt;, 27-8-1983; J.H. Kop en P. Ankum, 'Prof. Van Blommestein
  ontvangt postuum hoge onderscheiding', in 
  &lt;em&gt;IngenieursNieuws,&lt;/em&gt;

  28-8-1987; H. van der Horst, 'Bangladesh kan het geweld van zijn
  rivieren leren beheersen', in 
  &lt;em&gt;Overzicht&lt;/em&gt;

  18 (1988) 2 (okt.) 6-10; W. Ravesteijn, 
  &lt;em&gt;De zegenrijke heeren der wateren. Irrigatie en staat op Java,
  1832-1942&lt;/em&gt;

  (Delft 1997); W. Ravesteijn, 'Waterbouwkundige met visie.
  Prof.dr.ir. W.J. van Blommestein: Ontwerper van deltaplannen voor
  de tropen', in 
  &lt;em&gt;De Ingenieur&lt;/em&gt;

  112 (6-9-2000) 39.&lt;/p&gt;
&lt;p&gt;W. Ravesteijn&lt;/p&gt; 
&lt;dtml-var bwn_footer&gt;</text>
  </biography>
</biodes>

