<biodes version="1.0">
  <fileDesc>
    <title>Mooij, Arend Theodoor (1917-1964)</title>
    <ref target="http://resources.huygens.knaw.nl/bwn1880-2000/lemmata/bwn4/mooij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mooij</idno>
    <persName><name type="geslachtsnaam">Mooij</name>, Arend Theodoor</persName>
    <sex value="1"/>
    <event type="birth" when="1917"/>
    <event type="death" when="1964"/>
    <state type="occupation">dichter</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MOOIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mooij, Arend Theodoor&lt;/strong&gt;, (pseudoniem &lt;b&gt; A. Marja&lt;/b&gt;), dichter en schrijver (Oude Leije (F.) 8-3-1917 - 's-Gravenhage 10-1-1964). Zoon van Maarten Johannes Mooij, predikant, en Johanna Martina
  Jacoba Engelberts. Gehuwd op 8-6-1944 met Geerdina Aaltje Kuiper.
  Uit dit huwelijk werden 3 zoons en 1 dochter geboren. Na
  echtscheiding (3-11-1953) gehuwd op 19-7-1954 met Louise Gaastra.
  Dit huwelijk werd op 4-2-1963 ontbonden.
  

  &lt;img src=&amp;quot;images/MOOIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mooij, Arend Theodoor&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;De ouders van Theo Mooij, vrome mensen - de vader was
    predikant van de Vrije Evangelische Gemeente te Winschoten -
    waren voor hun zoon en enig kind hartelijk en zorgzaam. Zij
    verwenden hem, want hij was ziekelijk en kon daardoor pas op
    zijn zevende jaar naar school gaan. Het lot was Theo echter
    niet alleen met een zwak gestel ongunstig gezind. Toen hij
    veertien was, overleed zijn moeder. Het gruwelijk en langdurig
    sterfbed, dat hij van nabij meemaakte, liet een diepe indruk
    bij hem achter. Nog in 1952 publiceerde hij hierover het
    gedicht 'Hardleers' (in 
    &lt;em&gt;Confidentieel. Gedichten&lt;/em&gt;

    , 21) met de slotstrofe: '... dat het bloeiendst lichaam kan
    verleppen / tot wat mijn moeder werd, spookt door mijn
    bloed'.&lt;/p&gt;
&lt;p&gt;Dit verdriet maakte Theo waarschijnlijk vroeg wijs en
    tegendraads. Op de christelijke HBS in Winschoten, door hem van
    1930 tot 1936 bezocht, stak hij niet onder stoelen of banken
    zijn geloof te hebben verloren. Vroege literaire ambities
    onderscheidden hem eveneens van zijn medeleerlingen. Hij las
    vooral Nederlandse en Duitse literatuur, en ook schreef hij,
    liefst gedichten. In 1936 publiceerde hij voor het eerst onder
    het pseudoniem A(rthjo) Marja, een schuilnaam die - typerend
    genoeg - was samengesteld uit de beginletters van de voornamen
    van zijn moeder. Onder deze naam zou hij vooral bekend
    worden.&lt;/p&gt;
&lt;p&gt;Toen zijn vader in 1936 naar het Zeeuwse Yerseke werd
    beroepen, ging Marja in Groningen op kamers wonen om daar op de
    christelijke HBS zijn eindexamen te halen. In deze stad werd
    hij al gauw opgenomen in een kring van literatoren, onder wie
    Koos Schuur, Ab Visser, J.B. Charles en Hendrik de Vries. Ook
    buiten de stad legde hij contacten. De meesten van deze
    kunstbroeders waren, evenals hij, van protestantsen huize en
    min of meer in opstand tegen geloof en kerk. Toch was Marja
    misschien wel de overtuigdste afvallige. Heel bewust koos hij
    voor het literaire program en de culturele visie van het
    tijdschrift 
    &lt;em&gt;Forum&lt;/em&gt;

    ; Jan Greshoff, Menno ter Braak en E. du Perron werden voor hem
    de literaire helden. In zijn dichtkunst hield Marja zich aan
    een met Du Perrons 'parlando' verwante voorkeur voor het gewone
    en simpele woord, en voor het alledaagse en de anekdotiek in
    het onderwerp.&lt;/p&gt;
&lt;p&gt;Als literator liep het Marja in die eerste jaren mee. Hij
    publiceerde talrijke dichtbundels en kreeg veel, ook proza,
    geplaatst in prestigieuze literaire bladen, zoals 
    &lt;em&gt;Groot Nederland&lt;/em&gt;

    . In 1941 behaalde hij succes bij een ruimere lezerskring met
    de roman 
    &lt;em&gt;Snippers op de rivier&lt;/em&gt;

    , die nadien nog viermaal zou worden herdrukt. Het is een in
    het staccato van de Nieuwe Zakelijkheid geschreven,
    autobiografisch ge&amp;iuml;nspireerd verhaal over het
    volwassen-worden van een adolescent in zijn eindexamenjaar. In
    1942 meldde hij zich niet bij het Letterengilde van de door de
    nazi's opgerichte Kultuurkamer, zodat hij niet langer legaal
    kon publiceren, maar via vele relaties vond hij daarvoor
    clandestiene wegen. Van 1944 af was Marja bovendien nauw
    betrokken bij de illegaal-literaire uitgaven van de Groninger
    'Voli&amp;egrave;re'-reeks en de Bussumse 'Bayard'-reeks.&lt;/p&gt;
&lt;p&gt;In diezelfde tijd echter werd Marja door problemen van
    persoonlijke aard gekweld. Naast voortdurende geldzorgen
    betroffen die vooral zijn blijvend zwakke gezondheid: een
    ernstige darmziekte bracht hem in 1942 zelfs aan de rand van de
    dood. Marja's vader nam hem op in zijn huis te Yerseke, en het
    proces van genezing zou meer dan twee jaar in beslag nemen.
    Maatschappelijk had Marja reeds lang tevoren moeite gehad zijn
    draai te vinden; van letterkunde, dat bleek wel, viel niet te
    leven. De noodzaak van een vaste werkkring werd intussen des te
    dringender toen Marja in 1944 uit Yerseke naar Groningen
    terugkeerde en daar trouwde met zijn schoolliefde 'Puck', het
    meisje dat hij in menig gedicht had bezongen.&lt;/p&gt;
&lt;p&gt;Ook na de bevrijding zou het sappelen blijven. Losse
    baantjes bij kranten en de Regionale Omroep Noord in Groningen
    verschaften te weinig bestaanszekerheid, en op zichzelf
    aantrekkelijk uitgeverswerk bij de firma F.G. Kroonder te
    Bussum stelde in dit opzicht eveneens teleur. Ook het
    vertaalwerk, vooral uit het Duits (onder anderen Rilke),
    waarmee hij tot aan zijn dood trachtte bij te verdienen, hield
    niet over. Een vaste ambtenarenbaan leek ten slotte voor hem de
    enige oplossing. In 1947 werd Marja in Den Haag sociaal
    ambtenaar bij het gevangeniswezen, en van 1950 tot 1958, toen
    hij medisch werd afgekeurd, was hij directeur van het Haagse
    consultatiebureau voor alcoholisme. Dit sociale werk lag Marja
    wel. Als literator kon het hem echter allerminst bevredigen. De
    dagelijkse werkzaamheden hielden hem af van wat hem bovenal
    bezielde: schrijven en dichten. Hij begon zijn maatschappelijke
    positie als een bewijs van literaire miskenning te zien, en dat
    stemde hem bitter.&lt;/p&gt;
&lt;p&gt;Tegen de verdrukking in bleef Marja overigens publiceren.
    Kringen van Haagse kunstenaars sloten hem bepaald niet buiten,
    literaire tijdschriften - vooral 
    &lt;em&gt;Maatstaf&lt;/em&gt;

    - stonden voor zijn publikaties open, en wanneer er iets van
    hem verscheen, besteedde de pers daaraan veel bemoedigende
    aandacht. Het bleef echter werk op de korte baan: essays,
    polemieken, recensies en altijd weer gedichten. Er was
    bovendien bij hem sprake van enige stilstand in literaire
    ontwikkeling: Marja bleef herkenbaar en leverde vaak werk van
    kwaliteit, maar verraste niet meer.&lt;/p&gt;
&lt;p&gt;Meer en meer trouwens ging Marja zichzelf tegenzitten. In
    zijn vriendenkring was hij altijd al berucht als 'practical
    joker'. Toen Marja echter zijn grappen allengs ging uitstrekken
    tot ver buiten eigen kring begonnen de verdraaide stemmen door
    de telefoon, de grote bestellingen op adressen waar daar niet
    om was gevraagd of de aan vriend en vijand verzonden
    scheldbrieven en hekelverzen danig te vervelen. Alle ergernis
    daarover brak ten slotte in 1962 over Marja's hoofd los bij een
    schandaal dat hem meer dan ooit tevoren in de publiciteit
    bracht. Er was een gefingeerde circulaire aan vele leden van de
    Vereniging voor Letterkundigen gestuurd waarin de voorzitter en
    literatuurpaus Garmt Stuiveling op behendige wijze te grazen
    werd genomen, en het was Marja - wee de wolf die in een kwaad
    gerucht staat - die van deze streek werd verdacht. Het bestuur
    aarzelde niet hem onmiddellijk te royeren, en Marja reageerde
    zo verongelijkt, alle schuld aan de circulaire ontkennend, dat
    een opgewonden ledenvergadering van de Vereniging op 3 april
    1962 te Amsterdam het royement ongedaan maakte. Nog lang daarna
    zou het schandaal in de onderlinge discussies van schrijvers
    nasudderen, met hardnekkige verdenkingen jegens Marja. In diens
    persoonlijke leven was intussen ook veel misgegaan: zijn twee
    huwelijken eindigden met echtscheiding, en toenemende
    hartklachten maakten hem tot een halve invalide.&lt;/p&gt;
&lt;p&gt;Het leek enigszins op een poging zich te rehabiliteren en
    eigen veerkracht te bewijzen toen Marja in 1962 nog een bundel
    van zijn beste verzen publiceerde onder de titel 
    &lt;em&gt;Nochtans een christen. Oude, herziene en nieuwe
    gedichten&lt;/em&gt;

    . Op het eerste gezicht was die titel verrassend voor een
    dichter die als ongelovige bekend stond, al klonk in het woord
    'nochtans' ook iets ironisch door. Duidelijker nog bleek Marja
    het christelijk geloof hervonden te hebben in zijn laatste
    bundel, 
    &lt;em&gt;Van de wieg tot het graf&lt;/em&gt;

    uit 1963, met van doodsverwachting doortrokken verzen. Een van
    deze gedichten droeg opnieuw de titel 'Nochtans een christen',
    waarvan de slotwoorden luiden: 'boordevol ongeloof / looft hij
    u Heer / omdat ge hem zo wonderlijk / hebt gemaakt'. In dit
    weinig leerstellige en vooral radicaal-sociaal gerichte geloof
    kwam Marja, 46 jaar oud, te sterven.&lt;/p&gt;
&lt;p&gt;Veel van hetgeen Marja aan literair proza naliet, was te
    tijdgebonden om te beklijven, al schreef hij altijd zeer direct
    en emotioneel gedreven, vaak intelligent en erudiet. Zijn
    gedichten, veelal rauw van toonzetting en soms stroef in woord
    en vorm, verdienen evenwel meer aandacht dan de obligate
    herdruk van een enkele in een bloemlezing van Nederlandse
    po&amp;euml;zie. Toch werd de belofte van een onmiskenbaar literair
    talent nooit geheel ingelost.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A.Th. Mooij in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties o.a.: 
    &lt;em&gt;Buiten het boekje. Geschreven portretten van vrienden en
    vakgenoten&lt;/em&gt;

    (Amsterdam, 1954); 
    &lt;em&gt;Tussen de gemaskerden. Ver- en onbe-scheidenheden meest op
    letterkundig gebied&lt;/em&gt;

    ('s-Gravenhage [etc.], 1958); 
    &lt;em&gt;Po&amp;euml;zieproeven. Over dichters, gedichten, beweegredenen,
    resultaten&lt;/em&gt;

    ('s-Gravenhage, 1963). Een bibliografie van afzonderlijk
    verschenen werken is te vinden in het kaartsysteem van de
    Documentatiedienst van het Nederlands Letterkundig Museum en
    Documentatiecentrum en het Archief en Museum voor het Vlaamse
    Cultuurleven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een groot aantal kranteartikelen, vooral naar
  aanleiding van de in de tekst genoemde affaire-Stuiveling in
  1962, o.a.: Marja-nummer van 
  &lt;em&gt;Kentering&lt;/em&gt;

  6 (1965) 6 (sept.); Ab Visser, 'Marja / vent en vorm', in 
  &lt;em&gt;Maatstaf&lt;/em&gt;

  13 (1965/1966) 638-647; A.J. Govers, 'De kwestie
  Marja-Stuiveling', 
  &lt;em&gt;ibidem&lt;/em&gt;

  21 (1972/1973) 532-542; idem, 'De agressiviteit van A. Marja en
  W.F. Hermans', 
  &lt;em&gt;ibidem&lt;/em&gt;

  21 (1972/1973) 637-654; Wim Hazeu, 
  &lt;em&gt;A. Marja, dichter en practical joker (1917-1964)&lt;/em&gt;

  (Groningen [1985]), eerder onder dezelfde titel in verkorte vorm
  gepubliceerd in 
  &lt;em&gt;Vrij Nederland. Bijvoegsel&lt;/em&gt;

  , 7-1-1984; Hans van Straten, 'De groeten van Marja', in 
  &lt;em&gt;Studenten Weekblad Propria Cures&lt;/em&gt;

  , 17-12-1988; 
  &lt;em&gt;Gerrit Achterberg: briefwisseling met zijn uitgevers Bert
  Bakker, A.A. Balkema, C.A.J. van Dishoeck, A. Marja, A.A.M. Stols
  &amp;amp; Jan Vermeulen&lt;/em&gt;

  . Bezorgd door R.L.K. Fokkema en Joost van der Vleuten (2 dln.;
  Amsterdam, 1989).&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wim Hazeu, &lt;i&gt;A. Marja, dichter en practical joker (1917-1964)&lt;/i&gt; (Groningen [1985]) 90 [Marja in 1946].&lt;/p&gt;





&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

