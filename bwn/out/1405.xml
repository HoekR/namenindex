<biodes version="1.0">
  <fileDesc>
    <title>Plate, Auguste (1881-1953)</title>
    <ref target="http://resources.huygens.knaw.nl/bwn1880-2000/lemmata/bwn1/platea"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">platea</idno>
    <persName><name type="geslachtsnaam">Plate</name>, Auguste</persName>
    <sex value="1"/>
    <event type="birth" when="1881"/>
    <event type="death" when="1953"/>
    <state type="occupation">bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/PLATEAUGUSTE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Plate, Auguste&lt;/strong&gt;, ingenieur (Rotterdam 18-2-1881 - Oegstgeest 8-6-1953).

Zoon van Antoine Plate, scheepvaartman en politicus, en Frederike
Wilhelmine Engelbrecht. Hij huwde op 8-6-1905 met L&amp;eacute;onie Susanne
Charlotte s'Jacob en na haar dood (14-10-1948) met Eisa Antoinette
Charlotte Marie de Bruijn op 12-4-1949. Uit het eerste huwelijk werden
2 zoons en 1 dochter geboren.

&lt;img src=&amp;quot;images/PLATEAUGUSTE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Plate, Auguste&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Plate studeerde eenjaar in Lausanne en vanaf 1899 in Delft, waar hij
in 1903 civiel ingenieur werd. Na zijn studie was hij enkele jaren in
dienst van de Hollandsche IJzeren Spoorweg Maatschappij, waar hij onder
meer medewerkte aan de bruggen over de Rotterdamse Schie; in 1912
verbond hij zich aan de Nederlands-Indische Spoorweg Maatschappij,
waarvoor hij het nieuwe hoofdstation te Semarang bouwde. In 1913 werd
hem de leiding opgedragen van de dienst der Gemeentewerken in deze
stad, waar hij door wegenaanleg, bebouwings-, uit-breidings- en
saneringsplannen bij de stedebouw betrokken werd. In 1916 keerde Plate
in patria terug, waar hij zijn stedebouwkundige loopbaan voortzette,
toen in 1918 ook zijn vaderstad een Gemeentelijke Woningdienst
instelde, waarvan hij de eerste directeur werd. Een kans om te worden
benoemd tot burgemeester van Batavia wees hij af.&lt;/p&gt;
&lt;p&gt;In 1923 verliet hij de overheidsdienst met zijn benoeming tot
voorzitter van de Scheepvaart-Vereeniging Zuid, de sociale organisatie
van de Rotterdamse havenondernemingen. Met zijn wetenschappelijke
aanleg bewoog hij zich bij voorkeur in de sfeer van theoretische
werkzaamheid en zijn sterk sociaal gevoel deed hem ernaar streven
toenadering te bereiken tussen de sociale partners. Hij trad van 1934
tot 1946 op als voorzitter van de Nederlandsche Maatschappij voor
Nijverheid en Handel, en in die functie nam hij vele initiatieven,
vooral ter bestudering van hervorming van de organisatie van het
overheidsbestuur. In alles bleek bij hem de overtuiging van het
'bewandelen van de koninklijke weg', welk beginsel hij in de
oorlog in praktijk bracht door een moedig antwoord op een rede van een
Duitse autoriteit voor de Maatschappij. Plate was voorts van 1929 tot
1948 mede ondervoorzitter van de Nederlandsche Organisatie voor de
Internationale Kamer van Koophandel. Ook, en vooral in zijn functie van
voorzitter van de Vereeniging voor de Vrijhandel, bleek hij, evenals
zijn vader, bereid op te komen voor het vrije handelsverkeer. Het was
hiermede in overeenstemming, dat hij in de Internationale Kamer van
Koophandel zijn belangstelling vooral richtte op de internationale
handelspolitiek. Als uitvloeisel van zijn positie in de Rotterdamse
haven, vielen hem ten slotte ook de plaatsen toe in de Hooge Raad van
Arbeid, van het College van Rijksbemiddelaars en van de&lt;/p&gt;
&lt;p&gt;Commissie van Advies voor de Crisisinvoerwet. Op 24 december 1938
verliet Plate zijn post bij de Scheepvaartvereniging, omdat deze
organisatie niet voldeed aan zijn streven naar eenheid tussen de
belangengroepen in haar midden en derhalve zijn schematisch logische
gedachtengang onvoldaan liet.&lt;/p&gt;
&lt;p&gt;Hij deed daarop een stap in de richting van de gemeentelijke
politiek door de aanvaarding op 5 september 1939 van het lidmaatschap
van de gemeenteraad van Rotterdam voor de Vrijzinnig Democraten. Na het
Duitse intermezzo werd hij op 9 november 1945 benoemd tot lid van de
tijdelijke raad, welke op 2 november 1946 werd gevolgd door de eerste
na de oorlog gekozen raad, waarvan hij deel uitmaakte voor de Partij
van de Arbeid, als hoedanig hij tot september 1949 optrad. Zijn aanleg
maakte hem evenmin als vroeger zijn vader tot een echt politieke
figuur.&lt;/p&gt;
&lt;p&gt;Plate heeft als zoon van een krachtig voorzitter van de Kamer van
Koophandel &amp;amp; Fabrieken voor Rotterdam en als echtgenoot van de
dochter van een burgermeester van deze stad, tevens kleindochter van
een gouverneur-generaal van Nederlandsch-Indi&amp;euml;, zijn leven en
toewijding verdeeld tussen deze stad en het toenmalige Nederlandse
gebied in Azi&amp;euml;. Hij was een man van vrij gesloten aard en van
beschouwende aanleg met grote belangstelling voor de esthetiek, in het
bijzonder de bouwkunst, waarvan hij in zijn vaderstad sporen achterliet
(o.a. het Beursgebouw). Voor verschillende jonge architecten was hij
mentor en animator. Zelf beoefende hij verdienstelijk de tekenkunst en
het vioolspel. De laatste jaren van zijn leven bracht Plate
teruggetrokken buiten Rotterdam door. Wel heeft zijn streven naar
vernieuwing en zijn daarmede verbonden voeling met de jongere generatie
hem er toen nog toe gebracht mede te werken aan de oprichting en
instandhouding van het Nederlandsch Opleidingsinstituut voor het
buitenland te Breukelen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Verschillende artikelen in 
&lt;em&gt;De Ingenieur, De Gids&lt;/em&gt;

en 
&lt;em&gt;De Stem.&lt;/em&gt;

Preadviezen voor enkele congressen, uitgaven voor de Vereeniging voor
den Vrijhandel.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Bierens de Haan, in 
&lt;em&gt;Maatschappij-Belangen&lt;/em&gt;

117 (1953) 125-126; 154; D. de longh, m het 
&lt;em&gt;Rotterdams Jaarboekje&lt;/em&gt;

6e reeks 2 (1954) 217-221 ; D. de Jongh Wzn., in 
&lt;em&gt;De Ingenieur&lt;/em&gt;

66 (1954) 5 (29 januari) A51-A52.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1157.
&lt;/p&gt;




&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

