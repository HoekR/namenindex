<biodes version="1.0">
  <fileDesc>
    <title>Hond, Meyer de (1882-1943)</title>
    <ref target="http://resources.huygens.knaw.nl/bwn1880-2000/lemmata/bwn3/hond"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hond</idno>
    <persName><name type="geslachtsnaam">Hond</name>, Meyer de</persName>
    <sex value="1"/>
    <event type="birth" when="1882"/>
    <event type="death" when="1943"/>
    <state type="occupation">rabbijn</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hond, Meyer de&lt;/strong&gt;, hoofd van een godsdienstschool, rabbijn (Amsterdam 30-8-1882 - Sobibor (Polen) 23-7-1943 volgens &lt;em&gt;Stcrt.&lt;/em&gt; 23-3-1950).

  Zoon van Mozes Levie de Hond, koopman, en Esther van Praag.
  Gehuwd op 1-7-1920 met Betje Kattenburg. Uit dit huwelijk werden
  1 zoon en 2 dochters geboren. 
  
&lt;img src=&amp;quot;images/HOND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hond, Meyer de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Meyer de Hond werd geboren in een arme Amsterdamse
    jodenbuurt. Na de openbare lagere school vervolgde hij vanaf
    1894 zijn opleiding aan het Nederlandsch-Isra&amp;euml;lietisch
    Seminarium in de hoofdstad, dat destijds onder leiding stond
    van de vermaarde rector J.H. Dunner. In 1901 begon hij aan een
    studie aan de Universiteit van Amsterdam, die voor de studenten
    voor het hoogste rabbijnenexamen verplicht was. De Hond legde
    zich toe op de studie van de klassieke filologie, filosofie en
    archeologie. Op 26 oktober 1904 volgde zijn kandidaatsexamen.
    Terzelfder tijd behaalde hij aan het Seminarium de graad van
    magid (kandidaat-rabbijn).&lt;/p&gt;
&lt;p&gt;Al tijdens zijn studie had De Hond grote faam als spreker
    verworven. Om hem de gelegenheid te geven zijn predikaties
    regelmatiger dan te voren te houden voor een groter publiek
    werd in 1905 de vereniging Touroh Our opgericht en stelde het
    Amsterdamse kerkbestuur de Nieuwe Synagoge ter beschikking.
    Tussen 1908 en 1914 gaf Touroh Our ook het maandblad 
    &lt;em&gt;Libanon&lt;/em&gt;

    uit, dat vrijwel geheel door De Hond werd volgeschreven. Hierin
    verschenen ook de eerste 'Kiekjes', korte schetsjes over het
    gewone leven in de jodenbuurt, waarvan er enkele gebundeld
    werden in 
    &lt;em&gt;Ghetto-kiekjes&lt;/em&gt;

    (Amsterdam, [1909]) en later nog in 
    &lt;em&gt;Kiekjes I Jodenbreestraat-Waterlooplein&lt;/em&gt;

    (Amsterdam, 1926). Zowel in zijn predikaties en
    gelegenheidsredes als in zijn 'Kiekjes' bediende De Hond zich
    van een eenvoudig, soms plat-Amsterdams joods, dat vaak een
    mystieke ondertoon had door woordspelingen en het gebruik van
    de cijferwaarde van de Hebreeuwse letters. Hij beschreef en
    prees vooral de nette stille armen, die hij de dragers achtte
    van joodse vroomheid en traditie en van wie het heil voor het
    jodendom te verwachten was. Om deze aanvaarding, ja
    verheerlijking van de armoede van het getto is De Hond wel eens
    de tegenpool van Herman Heijermans genoemd. De Hond stond met
    zijn opvattingen ook lijnrecht tegenover het socialisme en het
    zionisme, die hij beide fel bestreed. Zijn populariteit onder
    het arme joodse volk, het milieu waaruit hij afkomstig was, was
    echter ongekend. Hij wierp zich op als hun leider en
    verdediger. Niet voor niets had hij de bij- en erenaam van
    'Volksrebbe'.&lt;/p&gt;
&lt;p&gt;Rond de persoon van De Hond zijn in de loop der jaren
    verscheidene conflicten ontstaan. Het eerste, naar aanleiding
    van twee artikelen in 
    &lt;em&gt;Libanon&lt;/em&gt;

    (jaargang 1 (1908) nr. 3 en 4), had voor De Hond zelf de meest
    verstrekkende gevolgen. In de eerste bijdrage, getiteld
    'Vroolijke Treur', hekelde hij niet alleen het formalistisch
    vasten en de wijze waarop rijkere joden de vastenbepalingen
    ontdoken door uitgelezen vismaaltijden te nuttigen. Hij
    verzette zich daarin ook tegen de handhaving van de vele door
    de traditie gevormde religieuze regels die niet in de Thora
    waren vastgelegd. Deze vormden naar zijn mening een te grote
    belasting voor hen die volgens Thora en Talmoed willen leven.
    In het tweede artikel, 'Het Gebed', pleitte De Hond voor het
    vrije gebed in plaats van de onveranderlijke gebedsformules.
    Hierdoor laadde De Hond de verdenking op zich afbreuk te willen
    doen aan de grondslagen van het traditionele jodendom. In het 
    &lt;em&gt;Nieuw Isra&amp;euml;lietisch Weekblad (NIW)&lt;/em&gt;

    van 21 augustus 1908 opende hoofdredacteur Philip Elte een
    felle aanval op de jonge seminarist zonder diens naam te
    noemen. Elte zou daarna, zolang hij hoofdredacteur was, De Hond
    blijven bestrijden waar en wanneer hij kon en diens reacties
    uit de kolommen van het 
    &lt;em&gt;NIW&lt;/em&gt;

    weren. Anderen beschuldigden De Hond er terzelfder tijd van de
    drie&amp;euml;enheid en de zielsverhuizing in het openbaar te
    hebben behandeld en het socialisme te verheerlijken.&lt;/p&gt;
&lt;p&gt;Door de woorden van De Hond geschrokken, had een college van
    rabbijnen hem al eerder, op 5 augustus 1908, gedwongen zich
    duidelijk uit te spreken voor het traditionele jodendom en de
    bindende kracht van de godsdienstcodex. De Hond gehoorzaamde
    weliswaar, maar zijn carri&amp;egrave;re was gebroken. Hij zakte voor
    zijn laatste (mor&amp;eacute;-)examen, waarschijnlijk doordat Dunner
    de examencommissie had be&amp;iuml;nvloed. Dunner wilde voorkomen
    dat De Hond in aanmerking zou komen voor een
    opperrabbinaatszetel. Hierop maakte financi&amp;euml;le steun van
    Tourch Our het voor De Hond mogelijk in 1909 naar Berlijn te
    gaan om daar in 1911 het mor&amp;eacute;-examen af te leggen aan het
    Rabbinerseminar, waar onder andere H. Hildesheimer tot zijn
    leermeesters behoorde. Daarnaast studeerde De Hond tussen 1909
    en 1912 aan verschillende Duitse universiteiten semitische
    talen, voordat hij in 1914 tot doctor in de filosofie
    promoveerde aan de Julius-Maximilian-universiteit te
    W&amp;uuml;rzburg op een proefschrift over de joodse oorsprong van
    de Elhidr-legende in de koran.&lt;/p&gt;
&lt;p&gt;Ondertussen bleef De Hond zich betrokken voelen bij
    ontwikkelingen in de Amsterdamse joodse gemeenschap. Een tweede
    affaire als gevolg van zijn optreden had een gelukkiger afloop.
    In een brochure, getiteld 
    &lt;em&gt;Een Joodsch hart klopt aan Uw deur!&lt;/em&gt;

    (Amsterdam, 1911), riep De Hond, in aansluiting op enkele
    redevoeringen en artikelen in 
    &lt;em&gt;Libanon,&lt;/em&gt;

    op tot stichting van een tehuis voor joodse invaliden. Hij
    schilderde niet alleen de armzalige toestand waarin deze mensen
    verkeerden, maar betichtte, niet geheel terecht, het joodse
    armbestuur, het kerkgenootschap en het rabbinaat van gebrek aan
    bewogenheid met hun lot. Gevolg van deze actie was echter wel
    dat de door Touroh Our opgezette onderafdeling 'De Joodsche
    Invalide' in korte tijd een enorm ledenbestand kon opbouwen.
    Nadat 'De Joodsche Invalide' een zelfstandige vereniging was
    geworden, opende zij met behulp van de bijeengespaarde gelden
    al in 1912 een tehuis voor joodse invaliden, dat in de loop der
    jaren tot een omvangrijke instelling zou uitgroeien. De Hond
    had zijn directe bemoeienis met 'De Joodsche Invalide' toen al
    gestaakt.&lt;/p&gt;
&lt;p&gt;Ook na zijn definitieve terugkeer uit Duitsland bleef De
    Hond persona non grata in de leidende kringen van joods
    Nederland. Uitzicht op een loopbaan in het
    Nederlandsch-Isra&amp;euml;lietisch Kerkgenootschap was er
    nauwelijks. Zelfs werd zijn recht op de titel van rabbijn
    aangevochten, totdat deze hem in 1942 door opperrabbijn L.H.
    Sarlouis alsnog honoris causa werd verleend ter gelegenheid van
    zijn zestigste verjaardag. De Hond bleef verbonden aan Touroh
    Our als geestelijk leider en zou in de loop der jaren zijn faam
    als redenaar vergroten, onder andere door zijn preken in het
    sjoeltje 'Reisjies Touw', gevestigd in de Korte Houtstraat.&lt;/p&gt;
&lt;p&gt;Al trad De Hond vooral als redenaar en publicist op de
    voorgrond, constant was ook zijn werkzaamheid ten behoeve van
    culturele en sociale verheffing van het joodse proletariaat in
    Amsterdam, juist om een dam op te werpen tegen hetgeen hij als
    grote gevaren zag: de voortschrijdende secularisatie en de
    invloeden van socialisme en zionisme. Met volle overgave gaf De
    Hond zich daarom ook aan het onderwijs voor de arme
    volkskinderen om hen in contact te brengen met de erfenis en
    sfeer van het orthodoxe jodendom. Al vanaf 1906 had De Hond
    godsdienstonderwijs aan de leden van de werkliedenbond Betsalel
    gegeven. Onder dezelfde naam was in 1908 een toneelvereniging
    opgericht, waarvoor De Hond het repertoire schreef. Ook door
    middel van deze toneelstukken propageerde hij zijn idealen. Na
    zijn terugkeer uit Duitsland volgde in 1913 de oprichting van
    de jeugdvereniging Jong-Betsalel. De Hond gaf de kinderen
    herhalings- en voortgezet onderwijs. Deze vereniging groeide in
    de loop der jaren geweldig, zeker ook door De Honds bezielende
    leiding. Zij stichtte enkele scholen en De Hond leidde
    verschillende godsdienstleraren op. De vereniging gaf tussen
    1928 en 1935 
    &lt;em&gt;De Joodsche jeugdkrant Betsalel&lt;/em&gt;

    uit, waarvan De Hond de hoofdredacteur en de belangrijkste
    auteur was. De inhoud ervan was zowel tot lering als tot
    vermaak van de jeugd bedoeld.&lt;/p&gt;
&lt;p&gt;Al de activiteiten van De Hond waren er dus op gericht de
    band tussen het arme volksdeel en het (orthodoxe) jodendom in
    stand te houden en te versterken. Zijn werkkracht en inzet
    mogen zeker bewonderd worden, evenals de wijze waarop hij
    consequent de kant van de armen en eenvoudigen koos. Anderzijds
    is De Hond wel verweten dat zijn armoede-ideaal en
    getto-romantiek te grote invloed op zijn denken en handelen
    hadden en te krampachtig tegen de tijdstroom in werden
    vastgehouden. Zeker is dat hij daardoor mensen kwetste voor wie
    hij zich juist meende in te zetten. De lijn verder doortrekkend
    kan de vraag gesteld worden in hoeverre niet juist zijn
    onderwijsactiviteiten een bijdrage leverden aan secularisering
    en aan de sociale of joodse bewustwording van de zich
    emanciperende (joodse) arbeidersklasse, in plaats van aan de
    bestrijding daarvan. Maar de wijze waarop hij in zijn verhalen
    en redevoeringen, toneelstukken en betogen rake typeringen gaf
    en ontroerende beelden opriep spreekt nog altijd tot de
    verbeelding.&lt;/p&gt;
&lt;p&gt;De Hond en zijn gezin gingen tijdens de Tweede Wereldoorlog
    ten onder met het merendeel van de arme Amsterdamse
    getto-joden. Tot het laatst toe, ook toen hij met zijn gezin
    naar het kamp in Westerbork was weggevoerd (21 juni 1943), gaf
    hij zijn lotgenoten geloof en hoop door zijn mystiek geladen
    woorden. Geheel overeenkomstig zijn geloof en zijn
    persoonlijkheid antwoordde De Hond op 20 juli 1943 in
    Westerbork op de oproep om zich te melden voor deportatie naar
    het oosten: 'Hinne-ni' ('Hier ben ik' -Abrahams antwoord op
    Gods oproep, vlak voordat hij de opdracht kreeg Izak te
    offeren).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de genoemde boeken en artikelen o.a. in 
  &lt;em&gt;Libanon. Maandschrift der Joodsche Vereeniging Touroh Our&lt;/em&gt;

  1-7 (1908-1914) en 
  &lt;em&gt;De Joodsche jeugdkrant Betsalel&lt;/em&gt;

  1-7 (1928-1935). 
  &lt;p&gt;
    &lt;em&gt;Beitr&amp;auml;ge zur Erkl&amp;auml;rung der Elhidr-legende und von
  Kor&amp;acirc;n, Sure 18/59 f f. (Der Kor&amp;acirc;nisirte Elhidr)&lt;/em&gt;

  (Leiden, 1914); 
  &lt;em&gt;Betsalel. Joodsche geloofsleer voor Jong-Isra&amp;euml;l&lt;/em&gt;

  (Leiden [etc.], 1919-1928. 3 dl.); 
  &lt;em&gt;Hanneirous. Chanoekohspel in &amp;eacute;&amp;eacute;n bedrijf&lt;/em&gt;

  [Amsterdam, 1929]; 
  &lt;em&gt;Rabbie Akiba. Historisch drama in zes tafereelen, spelende in
  het begin van de burgerlijke jaartelling&lt;/em&gt;

  (Amsterdam, [1934]).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Dr. M. de Hond 50 jaar', in 
  &lt;em&gt;NIW&lt;/em&gt;

  68 (1932) 18 (9 september) 3; 'De huldiging van Dr. M. de Hond', 
  &lt;em&gt;ibidem,&lt;/em&gt;

  20 (23 september) 9-11; 
  &lt;em&gt;Dr. Meijer de Hond, 1882 - 1943. Bloemlezing uit zijn
  werk.&lt;/em&gt;

  Samengest. door Jaap Meijer (Amsterdam, 1951); M.H. Gans, 
  &lt;em&gt;Memorboek. Platenatlas van het leven der joden in Nederland
  van de Middeleeuwen tot 1940&lt;/em&gt;

  (Baarn, 1971) passim; Jaap Meijer, 
  &lt;em&gt;Afscheid van de grote sjoel. Synagogencomptex werd museum&lt;/em&gt;

  (Heemstede, 1987) 75 - 90. Balans der ballingschap. Bijdragen tot
  de geschiedenis der Joden in Nederland: XI/ XII.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Dr. Meijer de Hond, 1882 - 1943. Bloemlezing uit zijn
  werk.&lt;/em&gt;

  Samengest. door Jaap Meijer (Amsterdam, 1951) afbeelding tegenover titelblad.&lt;/p&gt;




&lt;p&gt;J. Hagedoorn&lt;/p&gt; 
&lt;dtml-var bwn_footer&gt;</text>
  </biography>
</biodes>

