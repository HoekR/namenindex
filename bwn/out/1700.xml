<biodes version="1.0">
  <fileDesc>
    <title>Smit, Wilbinus Hendrik Coenraad (1933-1972)</title>
    <ref target="http://resources.huygens.knaw.nl/bwn1880-2000/lemmata/bwn5/smitw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smitw</idno>
    <persName><name type="geslachtsnaam">Smit</name>, Wilbinus Hendrik Coenraad</persName>
    <sex value="1"/>
    <event type="birth" when="1933"/>
    <event type="death" when="1972"/>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/smitw.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smit, Wilbinus Hendrik Coenraad&lt;/strong&gt;, dichter en slavist (Soerabaja (Java, Nederlands-Indi&amp;euml;) 24-6-1933 - Rotterdam 13-8-1972). 
Zoon van Heere Karel Smit, inspecteur van politie, en Reinoutje
  Wilhelmina van der Ham.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/smitw.jpg' alt='afbeelding van Smit, Wilbinus Hendrik Coenraad'&gt;'Ik geloof niet in een dichterbiografie', schreef Wilfred
    Smit omstreeks 1960 in een autobiografisch fragment (&lt;em&gt;Verzameld werk&lt;/em&gt;, 223), en ter onderstreping van dit geloof probeerde hij
    vrijwel alle sporen die naar zijn verleden leidden, uit te
    wissen. Zijn jeugd speelde zich af in Nederlands-Indi&amp;euml;,
    waar zijn vader het bracht tot inspecteur van politie. Het
    jonge gezin - dat uiteindelijk drie zoons en een dochter zou
    tellen - verhuisde van Sumatra naar Oost-Java, maar de Japanse
    bezetting zou ook de Smits treffen.&lt;/p&gt;
&lt;p&gt;Wilfred werd eerst ge&amp;iuml;nterneerd in het vrouwenkamp van
    Soerabaja, en vervolgens overgebracht naar het jongenskamp in
    Semarang. Over zijn ervaringen aldaar zou hij zich nooit
    expliciet uitlaten. Na de Japanse capitulatie bezocht hij de
    middelbare school in Batavia, tot zijn vader - in 1948 - op
    ziekteverlof naar Nederland vertrok. Weliswaar zouden de ouders
    terugkeren naar Indonesi&amp;euml;, de kinderen bleven achter;
    Wilfred bij een bijbelvast pleeggezin in Groningen. De overgang
    viel hem moeilijk. 'Mijn lyceumtijd in Groningen volgt volkomen
    het patroon van de jongensboeken', zou hij later beweren (
    &lt;em&gt;ibidem&lt;/em&gt;, 225). Een verwend Indisch jongetje waande zich onbegrepen,
    maar troefde zijn medeleerlingen op gymnastiek af in lenigheid;
    zo althans wilde hij het zelf doen geloven.&lt;/p&gt;
&lt;p&gt;Op school speelde Smit graag toneel. Belangrijker voor de
    toekomst evenwel was zijn toenemende belangstelling voor de
    literatuur. Een inspirerende leraar Nederlands was daarvoor
    verantwoordelijk. Smit voelde zich in het bijzonder
    aangetrokken tot het werk van Simon Vestdijk; toen hij zelf
    begon te dichten was het dan ook deze gevierde auteur aan wie
    hij vanaf april 1953 advies vroeg. Vestdijk zag wel perspectief
    in de proeven van bekwaamheid van de jonge dichter en moedigde
    hem aan ander werk op te sturen. Ze zouden daarna blijven
    corresponderen met elkaar.&lt;/p&gt;
&lt;p&gt;In 1953 liet Smit zich inschrijven als student in de
    Slavische taal- en letterkunde aan de Rijksuniversiteit te
    Leiden. Hij boog zich over de boeken, legde nu en dan een
    tentamen af, maar schoot toch niet heel hard op. Als corpslid
    was hij een trouw bezoeker van soci&amp;euml;teit 'Minerva', al
    dronk hij met mate. Hij schaakte, speelde bridge en luisterde
    graag naar gregoriaanse muziek. Bovenal echter richtte hij zich
    - daartoe steeds door Vestdijk gestimuleerd - op het schrijven.
    Gedichten en verhalen van zijn hand verschenen met enige
    regelmaat in de 
    &lt;em&gt;Almanak van het Leidsche Studentencorps&lt;/em&gt;. Hij ontdekte Rilke en, van de Nederlandse dichters,
    bijvoorbeeld Pierre Kemp. Verwantschap met de spraakmakende
    dichtersgroep de Vijftigers had hij niet. Zijn studie zette
    Smit bovendien op het spoor van Pasternaks po&amp;euml;zie, terwijl
    een van zijn leermeesters, Karel van het Reve, hem vertrouwd
    maakte met de Russische klassieken.&lt;/p&gt;
&lt;p&gt;Van Leidse studenten slavistiek werd verwacht dat zij een
    tijdje in het buitenland doorbrachten om de verschillende talen
    beter te leren spreken. Zo verbleef Smit bij een Russisch gezin
    in het Franse Annecy en later te Zagreb en Novi Sad in
    Joegoslavi&amp;euml;. Met de studie wilde het echter nog steeds
    niet vlotten, waardoor hij in 1960 werd opgeroepen voor de
    militaire dienst. Na drie maanden werd de inmiddels 27-jarige
    student afgekeurd.&lt;/p&gt;
&lt;p&gt;De dichtkunst ging Smit beter af. Vooral door toedoen van
    Vestdijk was in 1959 eindelijk zijn eerste bundel, 
    &lt;em&gt;Een harp op wielen&lt;/em&gt;, verschenen. Nog v&amp;oacute;&amp;oacute;r de publicatie ervan schreef
    Vestdijk voor het tijdschrift 
    &lt;em&gt;De Gids&lt;/em&gt;

    ((1959) II, 39-46) een lang artikel over de po&amp;euml;zie van de
    debutant, onder de titel 'Meesterlijk mani&amp;euml;risme'. Dankzij
    deze indringende beschouwing zouden ook andere recensenten
    proberen Smit te ontleden, maar zijn lezerspubliek bleef
    beperkt. De bundel kwam in de ramsj terecht, en ook zijn tweede
    bundel, 
    &lt;em&gt;Franje&lt;/em&gt;

    uit 1963, werd weliswaar welwillend en door sommigen zelfs
    geestdriftig begroet, doch kreeg alweer niet het onthaal waarop
    Smit had gehoopt. Hij zou daarna nog slechts sporadisch, alleen
    in tijdschriften publiceren. Contacten met andere literatoren
    dan Vestdijk had hij niet of nauwelijks.&lt;/p&gt;
&lt;p&gt;Smit, een 'krekelachtig heertje', was klein van gestalte en
    had al vroegtijdig zowat al zijn haar verloren. 'Ik houd het
    ervoor dat ik op Lenin lijk, zonder baardje en zonder zeer rode
    vlag', zei hij in een vraaggesprek (
    &lt;em&gt;Vrij Nederland&lt;/em&gt;, 22-2-1964). Vanaf oktober 1965 was hij in Amsterdam werkzaam
    op het Internationaal Instituut voor Sociale Geschiedenis. Hij
    maakte er titelbeschrijvingen van boeken in de Slavische talen,
    hielp bij het persklaar maken van manuscripten en verrichtte
    andere werkzaamheden waarvoor accuratesse een eerste vereiste
    was. 'Hij was iemand die als het ware in compartimenten
    leefde', zou een van zijn collega's op het Instituut zich later
    herinneren (Leo van Rossum, 
    &lt;em&gt;Spektator&lt;/em&gt;

    2 (1972/1973) 254). Wilfred de dichter was een ander dan Smit
    de bibliotheekmedewerker. Zijn priv&amp;eacute;-leven schermde hij
    zorgvuldig af, met onder meer als resultaat dat daarover
    tamelijk wilde geruchten de ronde deden. Het hardnekkigste
    hield in dat Smit pedofiel was. Zelf was hij trouwens ook een
    liefhebber van mystificaties.&lt;/p&gt;
&lt;p&gt;Hoewel Smit nog steeds het doctoraalexamen niet had
    afgelegd, werd hij in 1969 benoemd tot docent geschiedenis van
    de Russische letterkunde aan de Universiteit van Amsterdam.
    Eerstejaarsstudenten onderhield hij met smakelijke - meest aan
    Van het Reve ontleende - anekdotes, maar de syllabus die hij
    uitreikte was van een haast extreem wetenschappelijke
    strengheid en verried de invloed van lingu&amp;iuml;stische
    formalisten en structuralisten, zoals de door Smit bewonderde
    Roman Jakobson. Bij uitgeverij Meulenhoff was inmiddels het
    plan gerezen Smits verzamelde gedichten te bezorgen. Hij stond
    tweeslachtig tegenover een dergelijke uitgave, maar liet zich
    ten slotte door redacteur Theo Sontrop bepraten. De bundel,
    waaraan enkele inedita waren toegevoegd, verscheen in 1971 en
    leidde tot hernieuwde belangstelling voor Smits cryptische
    oeuvre, dat voor velerlei uitleg vatbaar is. Zijn verzen zijn
    in de eerste plaats 'voorwerpen van taal' en getuigen van een
    subtiele ironie. Nog tijdens de voorbereidingen van de bundel
    openbaarden zich bij Smit de eerste symptomen van een ernstige
    ziekte, en in 1972 overleed hij, pas 39, aan een
    hersentumor.&lt;/p&gt;
&lt;p&gt;Een decennium later, in 1983, verscheen Smits 
    &lt;em&gt;Verzameld werk&lt;/em&gt;, dat, behalve de gedichten, nu ook enkele eigenaardige korte
    verhalen bevatte. Deze nieuwe editie was er het bewijs van dat
    de kring van zijn bewonderaars zich verder had uitgebreid. Het
    vers 'Sweet Bahnhof' genoot onder jongeren zelfs een zekere
    populariteit en diende als tekst voor een popsong. Veelgelezen
    zal Smit echter nooit worden, daarvoor is hij te zeer een
    dichter voor dichters, een geraffineerde taalvirtuoos, die
    zichzelf een 'minor poet' vond, omdat hij klein van stuk was en
    kort van stof. Ook dat was ironie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Wilfred Smit in het Nederlands Letterkundig
  Museum en Documentatiecentrum te 's-Gravenhage (omvat een klein
  aantal brieven van Smit, in hoofdzaak correspondentie met
  Vestdijk die werd afgedrukt in het onder L genoemde themanummer
  van 
  &lt;em&gt;Bzzlletin&lt;/em&gt;, 7-16).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde werken, 
    &lt;em&gt;De sloper&lt;/em&gt;

    (Haarlem 1988) en 
    &lt;em&gt;Nagelaten verhalen&lt;/em&gt;

    (Wijhe 1988). 'Beknopte bibliografie', in 
    &lt;em&gt;Verzameld werk&lt;/em&gt;

    (Amsterdam 1983) 265.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve Wilfred Smit-themanummer van 
  &lt;em&gt;Bzzlletin&lt;/em&gt;

  12 (1983) 110 (nov.) en 'Keuze uit de secundaire literatuur', in 
  &lt;em&gt;Verzameld werk&lt;/em&gt;, 265-267: Kees Fens, 'Sprekend, maar stilgezet', in 
  &lt;em&gt;de Volkskrant&lt;/em&gt;, 9-1-1984; Rein Bloem, 'Onrustige stillevens', in 
  &lt;em&gt;Vrij Nederland. Bijvoegsel&lt;/em&gt;, 28-1-1984; Kees Verheul, 'Waarom is de spijker minziek naar je
  hand?', in 
  &lt;em&gt;NRC Handelsblad&lt;/em&gt;, 17-2-1984; Hans Warren, 'Verloren paradijs', in 
  &lt;em&gt;Provinciale Zeeuwse Courant&lt;/em&gt;, 12-5-1984; Tomas Lieske, 'Po&amp;euml;ziekroniek: Wilfred Smit', in
  
  &lt;em&gt;Tirade&lt;/em&gt;

  36 (1992) 460-479.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Bzzlletin&lt;/em&gt;

  12 (1983) 110 (nov.) 39.&lt;/p&gt;
&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

