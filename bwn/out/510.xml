<biodes version="1.0">
  <fileDesc>
    <title>Everts, Johannes (1882-1954)</title>
    <author>A.C.M. Kappelhof</author>
    <ref target="http://resources.huygens.knaw.nl/bwn1880-2000/lemmata/bwn6/evertsj"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">evertsj</idno>
    <persName><name type="geslachtsnaam">Everts</name>, Johannes</persName>
    <sex value="1"/>
    <event type="birth" when="1882"/>
    <event type="death" when="1954"/>
    <state type="occupation">sociaal hervormer</state>
    <state type="occupation">bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/EVERTSJ.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Everts, Johannes&lt;/strong&gt;, sociaal hervormer en bestuurder 
(Utrecht 18-10-1882 - Amsterdam 5-2-1954). Zoon van Allard
Gerrit Anton Everts, chef van exploitatie bij de spoorwegen, en
Bregtje van der Veen. Gehuwd op 4-7-1913 met Pauline Cecile
Jos&amp;eacute;phe Siepman van den Berg (1884-1939). Uit dit huwelijk
werden 2 zoons en 1 dochter geboren. Na echtscheiding (20-1-1928)
gehuwd op 1-2-1928 met Sophia Francisca Petronella Palstra
(1893-1987). Dit huwelijk bleef kinderloos. 


&lt;/p&gt;
&lt;img src=&amp;quot;images/EVERTSJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Everts, Johannes&amp;quot; class=&amp;quot;bwnimg&amp;quot;&gt;
&lt;p&gt;Hans Everts groeide, samen met drie broers en een zuster, op in
Utrecht als oudste zoon van een hoge functionaris bij de
spoorwegen. Zijn vader was maatschappelijk geslaagd en wilde dat
ook zijn zoons carri&amp;egrave;re zouden maken. Deze nadruk op welstand
en aanzien sprak Hans echter minder aan. Hij trok meer naar zijn
moeder, een spirituele vrouw uit een gegoede Friese familie, die
van gedichten hield. Met haar had hij een bijzonder goede
verstandhouding. Beide ouders waren doopsgezind, en hoewel Hans
zich nooit als lid van deze kerk zou laten dopen, vormde het
vrijzinnige, doperse gedachtegoed het fundament waarop hij zijn
eigen leven zou bouwen.&lt;/p&gt;
&lt;p&gt;Reeds als scholier op het Utrechtse Stedelijk Gymnasium uitte
zich Everts' belangstelling voor de sociaal zwakkeren in frequente
bezoeken aan kindertehuizen en het pas opgerichte Wilhelmina
Kinderziekenhuis in zijn woonplaats. Na het eindexamen in 1901 ging
hij rechten studeren aan de Rijksuniversiteit te Utrecht. De studie
verliep vlot, zodat er - behalve voor dispuutactiviteit en
soci&amp;euml;teitsvertier binnen het Utrechtsche Studenten-Corps -
voldoende tijd overbleef voor het lidmaatschap van de plaatselijke
Vereeniging tot Verbetering van Armenzorg. Deze in 1890 opgerichte
particuliere vereniging wilde het systeem van armenzorg veranderen
door de situatie van de hulpbehoevenden via een intensieve
begeleiding te verbeteren. Huisbezoeken en adviezen maakten een
belangrijk deel uit van deze 'verheffing'. De jonge rechtenstudent
kreeg meteen twee gezinnen toegewezen en moest zelf beoordelen of
steunaanvragen gehonoreerd moesten worden. Na op 20 maart 1906 het
doctoraalexamen te hebben behaald vervulde Everts in 1906/1907 zijn
dienstplicht als onderofficier bij een infanterieregiment.&lt;/p&gt;
&lt;p&gt;Op 10 juli 1908 promoveerde Everts cum laude bij professor J. de
Louter op het proefschrift 
&lt;em&gt;De verhouding van Kerk en Staat in het bijzonder ten aanzien der
armverzorging&lt;/em&gt;. Met zijn dissertatie schaarde hij zich in de rij
van pleitbezorgers van reorganisatie en verbetering van de
armenzorg. Door het falen van de kerkelijke en particuliere
armenbesturen achtte Everts een nieuwe armenwet noodzakelijk.
Staatsarmenzorg wees hij af, maar de overheid moest wel leiding
geven en zo nodig corrigeren. Hoewel hij zich met dit standpunt in
het toenmalige politieke debat schaarde aan de zijde van de
sociaal-liberalen, is Everts nooit lid geworden van een politieke
partij.&lt;/p&gt;
&lt;p&gt;Na zijn promotie koos Everts voor een baan waarin hij een
bijdrage zou kunnen leveren aan de verbetering van de charitatieve
zorg in Nederland. Op 1 november 1908 trad hij als juridisch
adviseur in dienst bij de Centrale Werkgevers Risico Bank in
Amsterdam, een commercieel bedrijf dat de Ongevallenwet van 1901
uitvoerde voor werkgevers die de Rijksverzekeringsbank liever links
lieten liggen. Drie jaar later werd hij bevorderd tot secretaris
van deze inmiddels bij de Co&amp;ouml;peratieve Vereeniging 'Centaal
Beheer' ondergebrachte verzekeraar. Na in 1909 van Utrecht naar
Amsterdam te zijn verhuisd trouwde hij in 1913 met Pauline Siepman
van den Berg, een telg uit een welgestelde familie uit de
hoofdstad. V&amp;oacute;&amp;oacute;r en na zijn huwelijk was Everts actief in
de jeugdbeweging, wat zich uitstekend liet combineren met zijn
liefde voor de natuur en de wandelsport. In 1910 behoorde hij in
Amsterdam tot de oprichters van Troep 1, de eerste padvindersgroep
in Nederland, en van 1910 tot 1916 was hij voorzitter van de
Nederlandsche Padvinders-Organisatie Amsterdam.&lt;/p&gt;
&lt;p&gt;Eveneens in zijn vrije tijd was Everts betrokken bij de
oprichting, eind april 1908, van de Nederlandsche Vereeniging voor
Armenzorg en Weldadigheid (NVAW), een neutrale, landelijke
instelling die openstond voor organisaties van alle gezindten. Voor
de NVAW schreef Everts in 1909 een preadvies over de 
&lt;em&gt;Inrichting en werkkring van plaatselijke armenraden&lt;/em&gt;. Hij zag
deze door het Rijk gefinancierde, maar verder autonome locale
instellingen als het beste middel om het werk van charitatieve
instellingen beter te co&amp;ouml;rdineren. Toen het gemeentebestuur
van Amsterdam overging tot de oprichting van een Armenraad, werd
Everts - na ontslag te hebben genomen bij Centraal Beheer - op 5
mei 1913 benoemd tot eerste secretaris.&lt;/p&gt;
&lt;p&gt;In deze jaren werkte Everts zijn denkbeelden over de functie van
een armenraad verder uit. Naar zijn mening diende deze in de eerste
plaats een co&amp;ouml;rdinerende taak te hebben. Dat wilde zeggen dat
de plaatselijke charitatieve instellingen moesten worden overreed
toe te treden tot de Armenraad, waarin zij dienden te gaan
samenwerken. Daarnaast had de raad een inventariserende en
registrerende taak: het bureau van een armenraad moest een centraal
register aanleggen van hulpverzoekenden en diende informatie te
verzamelen over ter plaatse werkzame charitatieve instellingen. Een
goede armenraad diende ook belendende maatschappelijke uitwassen
aan te pakken, zoals woeker en de commerci&amp;euml;le exploitatie van
weldadigheid. Door Everts' inspanningen groeide de Amsterdamse
Armenraad uit tot de grootste in het land. In 1939 waren hierbij
206 instellingen aangesloten. Ook gaf de raad vanaf 1919 een eigen
maandblad uit: 
&lt;em&gt;Maatschappelijk Hulpbetoon&lt;/em&gt;, vanaf 1922 
&lt;em&gt;De Schakel&lt;/em&gt;genaamd.&lt;/p&gt;
&lt;p&gt;Binnen het sociaal-charitatief werk in Nederland had Everts
geleidelijk het vaandel overgenomen van het moegestreden
hervormerstrio jhr. H. Smissaert, H.J. de Dompierre de
Chaufepi&amp;eacute; en J.F.L. Blankenberg. Dit drietal had in 1899 - nog
v&amp;oacute;&amp;oacute;r de oprichting van de NVAW - voor het eerst een 
&lt;em&gt;Gids der Nederlandsche weldadigheid&lt;/em&gt;uitgegeven met
systematisch gerangschikte gegevens over charitatieve instellingen.
In 1919 publiceerde Everts een nieuwe, geactualiseerde 
&lt;em&gt;Gids voor armenzorg en maatschappelijken steun in Nederland&lt;/em&gt;,
waarvan in 1933, 1940 en 1954 eveneens door Everts herziene edities
het licht zouden zien.&lt;/p&gt;
&lt;p&gt;In 1919 werd Everts tevens hoofdredacteur van het 
&lt;em&gt;Tijdschrift voor Armenzorg en Kinderbescherming&lt;/em&gt;. Nadat dit
blad eind 1920 door gebrek aan geldmiddelen niet langer kon
verschijnen, wist hij het - in de functie van bezoldigd
redacteur-secretaris, naast zijn andere betrekkingen - in 1922 als
een tweewekelijkse uitgave van de NVAW nieuw leven in te blazen
onder de naam 
&lt;em&gt;Tijdschrift voor Armwezen, Maatschappelijke Hulp en
Kinderbescherming&lt;/em&gt;. Zelf had hij het woord 'armwezen' met zijn
uitgesproken negatieve context liever niet in de titel gezien, maar
de tijd was hiervoor nog niet rijp.&lt;/p&gt;
&lt;p&gt;Terwijl Everts bezig was de Armenraad op te bouwen en gegevens
voor de Gids te verzamelen, ondervond hij in zijn priv&amp;eacute;-leven
ernstige tegenslagen. Kort na de geboorte van hun derde kind, eind
december 1918, raakte zijn vrouw zodanig in psychische problemen
dat opname in een psychiatrische kliniek onontkoombaar bleek. De
behandelende artsen beoordeelden de ziekte als ongeneeslijk. Dit
alles zou ten slotte, begin 1928, tot echtscheiding leiden. Het is
in dit verband veelzeggend dat Everts, op zoek naar een geschikt ex
libris voor zichzelf, koos voor de afbeelding van een zonnewijzer
met het opschrift 'Umbra docet': 'De schaduw leert (ons)'. Een
maand na de echtscheiding trad Everts in het huwelijk met Sophia
Palstra, de elf jaar jongere dochter van twee officieren van het
Leger des Heils.&lt;/p&gt;
&lt;p&gt;Ondanks deze problemen ontplooide Everts in de jaren twintig op
organisatorisch terrein een indrukwekkend aantal activiteiten. In
1921 bracht hij een groot aantal Amsterdamse instellingen die zich
het lot aantrokken van ongehuwde moeders en hun kinderen, samen in
de Unie van Vereenigingen ten behoeve van Ongehuwde Moeders (UVOM).
Op dezelfde wijze kwam in 1924 door zijn toedoen de Federatie van
Instellingen voor Kinderbescherming te Amsterdam (FIKA) tot stand.
Op nationaal niveau nam Everts het initiatief tot de oprichting in
1922 van de Vereeniging 'Pro Senectute', die tehuizen voor
bejaarden exploiteerde. In 1925 richtte hij het Centraal Archief en
Inlichtingenbureau inzake Maatschappelijk Hulpbetoon voor Nederland
op. Dit bureau legde een gegevensbestand van charitatieve
instellingen aan met als doel misbruik en bedrog te bestrijden en -
door middel van een landelijk collecteplan - te voorkomen dat
instellingen elkaar met hun geldinzamelingen voor de voeten zouden
lopen. Everts' tweede echtgenote was van 1930 tot 1948 directrice
van het Centraal Archief en Inlichtingenbureau.&lt;/p&gt;
&lt;p&gt;Bij deze organisatorische activiteiten ging Everts veelal op
dezelfde wijze te werk. Hij nam het initiatief, benaderde iemand om
als voorzitter te fungeren en nam zelf de rol van secretaris op
zich. Wanneer de zaak na enkele jaren levensvatbaar bleek, trok hij
zich terug om weer iets nieuws op te richten. Naast alle
vergaderingen en gesprekken hield Everts nog tijd over voor een
lange reeks van publicaties, preadviezen en lezingen en een
docentschap aan de School voor Maatschappelijk Werk in
Amsterdam.&lt;/p&gt;
&lt;p&gt;Everts besefte terdege dat de liberaal-confessionele kabinetten
uit het Interbellum niet bereid waren richting en steun te geven
aan de particuliere armenzorg op een wijze zoals hem voor ogen
stond. Hij betreurde het dat de betekenis van het
priv&amp;eacute;-initiatief steeds geringer werd en dat de gemeentelijke
overheden de armenzorg steeds meer naar zich toe trokken. Niettemin
wist Everts de bestaande bestuurlijke activiteiten beter op elkaar
af te stemmen, ordening aan te brengen in de veelheid aan
organisaties en deze tot samenwerking te brengen.&lt;/p&gt;
&lt;p&gt;Herhaaldelijk sprak en schreef Everts over de noodzaak van een
verbeterde - of liever: een geheel nieuwe - armenwet. Zware kritiek
had hij op gemeenten die hun wettelijk verankerde autonomie
misbruikten door niets voor de hulpbehoevenden te doen. Ook in dit
opzicht bleven desillusies Everts niet bespaard. Een in 1929 tot
stand gekomen wijziging van de Armenwet kwam niet aan zijn wensen
tegemoet. De bezuinigingen van de jaren dertig zouden het vurig
door hem bepleite plan om te komen tot een zich over het gehele
land uitstrekkend net van regionale armenraden uiteindelijk
onmogelijk maken.&lt;/p&gt;
&lt;p&gt;Tijdens de bezetting kreeg Everts als bestuurder te maken met
het streven van de Duitse autoriteiten de charitatieve zorg onder
te brengen in een nationaal-socialistische Nederlandsche
Volksdienst. Met het oog hierop werd in juni 1943 het bestuur van
de NVAW afgezet en werden alle bezittingen bij deze Volksdienst
ondergebracht. Kort voordat dit gebeurde, had het bestuur een
commissie gevraagd advies uit te brengen over een nieuwe opzet van
de maatschappelijke zorg na de bezetting. Everts maakte deel uit
van deze commissie en bood onmiddellijk aan een ori&amp;euml;nterend
rapport te schrijven, maar wegens persoonlijke omstandigheden kwam
dit rapport niet af.&lt;/p&gt;
&lt;p&gt;Tijdens de Duitse bezetting spande Everts zich in om
kindertehuizen van voedsel te voorzien. De Armenraad bleef in deze
jaren min of meer normaal functioneren. Twee joodse meisjes die bij
hem in huis waren ondergedoken, werden echter na verraad opgepakt
en door een misverstand weggevoerd naar het concentratiekamp
Theresienstadt. Everts zelf ontsnapte weliswaar aan
arrestatie, maar dit drama greep hem hevig aan, waardoor hij geen
kans zag om het toegezegde rapport te voltooien.&lt;/p&gt;
&lt;p&gt;In augustus 1945 publiceerde Everts 'De toekomstige organisatie
der openbare maatschappelijke zorg' in het tijdschrift 
&lt;em&gt;Economisch-Statistische Berichten&lt;/em&gt;(30 (1945) 63-65). Hierin
ontvouwde hij zijn al tijdens de bezettingsjaren ontwikkelde visie
op een betere organisatiestructuur van het maatschappelijk
hulpbetoon. Ook nu weer verwachtte hij veel van een actieve rol van
de overheid, die het particulier initiatief in goede banen moest
leiden. Direct na de bevrijding richtte Everts in Amsterdam een
afdeling van Nederlands Volksherstel op. Deze organisatie - met
daarin veel leden van het verzet - wilde de verzorging van
oorlogsslachtoffers co&amp;ouml;rdineren, maar ook de oude structuren
van de charitatieve organisaties doorbreken Tevens werd Everts
redacteur van het tweewekelijkse 
&lt;em&gt;Tijdschrift voor Maatschappelijk Werk&lt;/em&gt;, dat in 1947 de plaats
innam van het 
&lt;em&gt;Tijdschrift voor Armwezen, Maatschappelijke Hulp en
Kinderbescherming&lt;/em&gt;, dat in 1942 was opgehouden te
verschijnen.&lt;/p&gt;
&lt;p&gt;Op 31 december 1947 ging Everts na 34 jaar met pensioen als
secretaris van wat inmiddels de Sociale Raad van Amsterdam was gaan
heten. Mede omdat zijn gezondheid niet meer zo goed was, trok hij
zich daarna terug uit het openbare leven en verdiepte hij zich nog
meer dan vroeger in geestelijke stromingen. Veel steun putte hij
uit de geschriften van de Amerikaanse zendeling E. Stanley Jones.
Uit diens 
&lt;em&gt;Abundant living&lt;/em&gt;(1946) schreef hij passages over in zijn
zakagenda om er iedere dag inspiratie aan te kunnen ontlenen. Na
een ernstige ziekte overleed hij in zijn Amsterdamse woning op
71-jarige leeftijd.&lt;/p&gt;
&lt;p&gt;Reeds in 1904 had de student Hans Everts in zijn dagboek
genoteerd: ''t Is me duidelijk geworden dat mijne werkkring op zich
zelf 
&lt;em&gt;moet&lt;/em&gt;liggen in mijn liefhebberij. (_) Ik wil werkzaam zijn op
het groote gebied der liefdadigheid. Ik wil in mijn betrekking
later het dagelijksche gevoel hebben van anderen te kunnen helpen,
van goed te kunnen doen' (Bartholom&amp;eacute;e en Bijsterveld, 72).
Everts zou de daad bij het woord voegen. Hij werd de idealist die
van zijn roeping zijn beroep maakte en die dankzij zijn werkkracht,
kennis van zaken, doorzettingsvermogen, organisatietalent en
sociale vaardigheden vooral in het Interbellum zou uitgroeien tot
de centrale figuur in het sociaal-charitatieve werk in
Nederland.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Het familiearchief-Everts (met daarin enige dagboeken
van J. Everts) is in particulier bezit. Persdocumentatie
betreffende J. Everts in het Stadsarchief Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Bibliografie van J. Everts - zonder de tientallen
artikelen in het 
&lt;em&gt;Tijdschrift voor Armenzorg en Kinderbescherming&lt;/em&gt;en het 
&lt;em&gt;Tijdschrift voor Armwezen, Maatschappelijke Hulp en
Kinderbescherming&lt;/em&gt;, 1909-1942 - in de onder L genoemde
doctoraalscriptie van Bartholom&amp;eacute;e, 72-75. Beknopte
bibliografie van de belangrijkste publicaties van J. Everts in het
onder L genoemde artikel van Bartholom&amp;eacute;e en Bijsterveld,
81-82.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve herdenkingsartikelen in o.a. 
&lt;em&gt;Tijdschrift voor Maatschappelijk Werk&lt;/em&gt;8 (1954) 55-61: H.P.
Cloeck, 'Mr. J Everts als pionier op het gebied van het
maatschappelijk werk', 
&lt;em&gt;ibidem&lt;/em&gt;2 (1948) 17-18; Yvette Bartholom&amp;eacute;e, Voor de goede
orde. Een dubbelportret van mr. Johannes Everts en Johannes Everts
jr., organisator van maatschappelijk werk - schrijver van verhalen
[Ongepubliceerde afstudeerscriptie Cultuur- en Wetenschapsstudies
Universiteit Maastricht, 1999]; Yvette Bartholom&amp;eacute;e en Karin
Bijsterveld, 'Voor de goede orde. Mr. J. Everts (1882-1954) en de
samenwerking binnen het maatschappelijk werk', in 
&lt;em&gt;Honderd jaar sociale arbeid. Portretten en praktijken uit de
geschiedenis van het maatschappelijk werk&lt;/em&gt;. Onder red. van
Berteke Waaldijk [e.a.] (Assen 1999) 70- 82.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Foto uit priv&amp;eacute;-bezit [Everts omstreeks
1930. Foto: N.V. Ver. Fotobureaux Amsterdam].&lt;/p&gt;
&lt;p&gt;A.C.M. Kappelhof&lt;/p&gt;
 
&lt;dtml-var bwn_footer&gt;</text>
  </biography>
</biodes>

