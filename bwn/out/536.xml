<biodes version="1.0">
  <fileDesc>
    <title>Fokker, Anthony Herman Gerard (1890-1939)</title>
    <ref target="http://resources.huygens.knaw.nl/bwn1880-2000/lemmata/bwn1/fokker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fokker</idno>
    <persName><name type="geslachtsnaam">Fokker</name>, Anthony Herman Gerard</persName>
    <sex value="1"/>
    <event type="birth" when="1890"/>
    <event type="death" when="1939"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/FOKKERAHG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fokker, Anthony Herman Gerard&lt;/strong&gt;, vliegtuigbouwer (Blitar, Kediri, Java 6-4-1890 - New York 23-12-1939).

Zoon van Herman Fokker, koffieplanter, en Johanna Hugona Wouterina
Wilhelmina Diemont. Op 25-3-1919 gehuwd met Sophie Marie Elisabeth von
Morgen. Na scheiding op 11-10-1923 gehuwd c. 1929 met Viola Austman.
Beide huwelijken waren kinderloos.


&lt;img src=&amp;quot;images/FOKKERAHG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fokker, Anthony Herman Gerard&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Begin 1894 vestigde de familie Fokker zich in Haarlem. Anthony's
schooljaren waren geen onverdeeld succes en brachten voor zijn ouders
en leerkrachten de nodige problemen. De HBS-opleiding eindigde
voortijdig. Zijn speelse, rusteloze en vindingrijke natuur was hiervan
de oorzaak. Tony ontpopte zich echter wel als een intelligente, handige
knutselaar, die graag experimenteerde met stoommachines, treinen etc.
Toen zijn vader hem in 1902 een boot weigerde, besloot Tony die zelf op
zolder te bouwen. De fraaie zeilboot maakte hem enthousiast voor de
watersport. Hij werd lid van de Roei- en Zeilvereeniging Het Spaarne.
Op de HBS werd hij bevriend met Frits Cremer, wiens vader (de latere
gezant in Amerika) een automobiel bezat. De slechte wegen veroorzaakten
nog weleens een lekke band. Tony Fokker loste dit probleem vindingrijk
op door een wiel te construeren met massieve band en schokabsorberende
veren, waar een ieder enthousiast over was. Bij de patentaanvraag bleek
een dergelijke oplossing echter al in Frankrijk te bestaan.&lt;/p&gt;
&lt;p&gt;De prille luchtvaart, met haar pioniers, boeide de jonge Tony in
hoge mate. Hoewel hij nog nooit een vliegtuig van nabij had gezien,
bouwde hij aan een keukenstoel een stuurmechanisme &amp;agrave; la Wright en
ging geheel in de aviatiek op. Met kleine modelletjes van papier nam
hij proeven en merkte, dat door bepaalde V- en pijlstelling van de
vleugel een betere stabiliteit werd verkregen dan met de normaal
toegepaste rechte vleugel. Toen Fokker na korte militaire diensttijd
afgekeurd werd, wist hij zijn ouders te bewegen hem naar Duitsland te
laten gaan, voor het volgen van een automobielcursus. Met zijn vriend
Thomas Reinholt toog hij naar de Automobil Fach-Schule in Zahlbach bij
Mainz, waar ook een paar vliegmachines gebouwd werden. Deze bleken in
de praktijk weinig succesvol te zijn. Met een medescholier, lt. Franz
von Daum, besloot Tony zelf een vliegtuig te bouwen. Von Daum
financierde een 50pk Argus-motor. In de lege Zeppelin-hal in Oos bij
Baden-Baden kwam de eerste echte Fokker tot stand, waarin Tony zijn
vroeger opgedane ervaringen met kleine modelletjes gebruikte met de V-
en pijlstelling van de vleugel. Door de vele stalen spandraden, waarmee
de vleugel verspannen was, kreeg het toestel de bijnaam 'De
Spin'. Toen Anthony met de kerst in 1910 naar Haarlem was, kraakte
Von Daum de Spin volledig tijdens het taxi&amp;euml;n. Begin 1911 werd de
tweede Spin gebouwd in de werkplaats van boten- en vliegtuigbouwer
Jacob Goedecker in Nieder-Walluf. De Spin II was voorzien van rolroer-
en richtingsroerbesturing. Na taxiproeven werden kleine sprongetjes
gemaakt en korte vluchten, om de besturing van een vliegtuig onder de
knie te krijgen. Op 16 mei 1911 behaalde Tony Fokker, in aanwezigheid
van vertegenwoordigers van de Deutsche Luftschiffer-Verband (Lt. von
Salasinsky en Heyne), zijn offici&amp;euml;le vliegbrevet.&lt;/p&gt;
&lt;p&gt;De derde, bij Goedecker gebouwde Spin had geen rolroeren, maar
scheluwtrekking van de vleugelachterkant, waardoor bochten gedraaid
konden worden. Op 26 januari 1912 werd Fokkers patentaanvraag voor de
Spin-constructie onder DRP 265515 officieel erkend. Het geld voor de
bouw verdiende Tony met demonstraties in een door Goedecker gebouwd
vliegtuig in Johannisthal bij Berlijn, het 'Mekka' van de
vliegerij. Fokkers vaardigheid en gedurfdheid in het vliegen wekten
grote belangstelling onder de oudere vliegers en toeschouwers. Op 22
februari vestigde hij zich in Johannisthal en richtte (met geleend geld
van vader Fokker) de Fokker Aviatik GmbH (beter bekend als Fokker
Aeroplanbau) op. Van Nederlandse kant bestond er weinig belangstelling
voor Fokkers vliegtuigen: de Luchtvaartafdeling (LVA) schafte Franse
Farman-toestellen aan. Een demonstratie voor het Russische leger in St.
Petersburg leverde Fokker geen directe orders op, maar wel zijn eerste
liefde: De Russische aviatrice Luba Galanschikoff ('Puschka')
kwam naar Duitsland voor het nemen van vlieglessen bij Fokker. Tony had
inmiddels zijn werkplaats verlegd naar G&amp;ouml;rries-Schwerin in
Mecklenburg en begon nu toch in Duitsland zelf redelijk te verkopen. De
Fliegertruppen in D&amp;ouml;beritz kregen twee militaire Spinnen van het
type M. 1 voor opleiding van vliegers. Orders voor M. 2 en M. 3
ontwikkelingen volgden. Onder de indruk van de Franse Morane-Saulnier
eendekker, die naar Johannisthal was gekomen, besloot Fokker een eigen
toestel te bouwen, dat beter was. In Parijs kocht hij, te zamen met
Hans Haller (1912-1918 bij Fokker), een Type H, dat hij in zijn fabriek
nauwkeurig bestudeerde en in vlucht beproefde. Zijn nieuwe toestel werd
de M. 5, die opmerkelijke wendbaarheid had. Gedurfde demonstraties
leverden hem een contract op voor een serie M. 5 L toestellen voor de
IdFlieg (Inspektion der Fliegertruppen), gevolgd door een grote order
op M. 8 'Kavallerie-Flugzeuge'. Toen in 1914 de oorlog uitbrak
vlogen Fokker-verkenners boven het front en zelfs boven Parijs.&lt;/p&gt;
&lt;p&gt;In de literatuur van de luchtvaartgeschiedenis wordt verschillend
geoordeeld over Fokkers eigen aandeel in de verschillende ontwerpen en
constructies. Hoewel erg jong als fabrikant, had hij de gave de juiste
mensen aan te trekken, om aan zijn plannen en idee&amp;euml;n gestalte te
geven, terwijl hij ook de technische ontwikkeling van de
vliegtuigindustrie in zijn geheel attent volgde. Constructeur Palm,
gevolgd door Martin Kreutzer, en na diens verongelukken, Reinhold
Platz, waren Fokkers naaste medewerkers in Schwerin. Gelaste
schaalbuisrompen vormde een typische Fokker-constructie, die zelfs tot
in de jaren '30 nog toegepast werden. Toen een Morane-jager,
bestuurd door de bekende Franse vlieger Roland Garros op Duits-bezet
gebied een noodlanding moest maken, bleek dit toestel een door de
propeller schietend star ingebouwd machinegeweer te bezitten. Stalen
wiggen op de propellerbladen zorgden ervoor, dat kogels de schroef niet
kapot schoten. Duitse proeven met een dergelijke constructie mislukten
door de grotere doorslagkracht van de Duitse kogels. Tony Fokker kreeg
het dringend verzoek van de autoriteiten een oplossing voor een
synchronisatie te vinden. In enkele dagen tijds kwam hij met een
ingenieuze vinding, de koppeling van de mitrailleur aan de motor door
middel van stangen (de zg. Stangensteuerung). Een overtuigende
demonstratie op D&amp;ouml;beritz bij Berlijn van dit in een M. 5 gebouwd
systeem, leverde hem een grote opdracht tot E I jachtvliegtuigen met
gesynchroniseerd machinegeweer op (64 E I + 45 E II + 258 E III + 48 E
IV jagers = 415 gebouwde E-typen (Einsitzer)). De luchtoorlog boven het
front kreeg een dimensie erbij. Duitsland verwierf, mede door deze
technische verbetering van Fokker, luchtsuprematie. De E-typen werden
al spoedig opgevolgd door snellere D-type jagers. Bijna 1000
tweedekkers en 322 beroemd geworden Fokker Dr I driedekkers werden
gebouwd in Schwerin. Manfred Freiherr von Richthofen werd Duitslands
grootste troefkaart ('ace') als piloot in zulk een
jachtvliegtuig. In het laatste jaar van de Wereldoorlog bouwde Fokker
zijn beroemde D VII jagers, waarvan er in Schwerin 964 werden gebouwd,
terwijl Fokkers concurrenten er nog enkele duizendtallen in licentie
moesten bouwen (Albatros - en Ostdeutsche Albatros-Werke). De Fokker D
VII was een bij de geallieerden zo bekend en gevreesd toestel, dat het
als enig type uitdrukkelijk in de Wapenstilstandsover-eenkomst werd
genoemd, toen men ook in de lucht tot stopzetting van de
vijandelijkheden kwam.&lt;/p&gt;
&lt;p&gt;Zijn loopbaan in Duitsland had Fokker geen windeieren gelegd. Met
vele miljoenen reisde hij af naar Nederland. In 1919 trouwde hij met de
dochter van General von Morgen. Zijn zwager (H.G. von Morgen) nam het
beheer van de omgedoopte Schweriner Industrie Werke over. Intussen had
Fokker het grootste deel van zijn inventaris in Schwerin, en vele
honderden vliegtuigen, onderdelen en motoren naar Nederland weten over
te brengen waar de Nederlandse overheid bereid bleek Fokkers
orderportefeuille te vullen. In tegenstelling tot vele verhalen over
het smokkelen ervan, vonden deze transporten plaats met oogluikende
toestemming van de Interallied Control Commission die in Duitsland ook
toezicht hield op de in het vredesverdrag voorgeschreven ontwapening.
Met deze inventaris - opgeslagen in Entrep&amp;ocirc;t Petroleum Haven te
Amsterdam - kon in 1919 de op 21 juli opgerichte N.V. Nederlandsche
Vliegtuigenfabriek in de voormalige ELTA-loodsen (Eerste Lucht[verkeer]
Tentoonstelling Amsterdam) van start gaan. Ook in Veere werden
gedurende enkele jaren Fokker-vliegtuigen geproduceerd. Maar al bleef
zodoende van dan af aan een Nederlands bedrijf bestaan, Fokkers
onrustige natuur en zakelijk inzicht weerhielden hem ervan in Nederland
een vaste woonplaats te zoeken. In 1921 richtte hij in Amerika een
verkoopkantoor op en verkocht vliegtuigen op het westelijk halfrond. In
1923 kwam de Atlantic Aircraft Corporation of America tot stand. Vele
Fokker-vliegtuigen werden in de drie Amerikaanse fabrieken gebouwd.
Fokkers Amerikaanse avontuur eindigde in 1931 - hij was inmiddels
Amerikaans staatsburger geworden - toen de in 1929 door General Motors
ten dele overgenomen Atlantic Corp. geheel opging in North American
Aircraft Corp. In de Nederlandse fabriek bij Amsterdam was ondertussen
het ene civiele type het andere gevolgd. Fokker gaf zijn idee&amp;euml;n
door (soms als schets op een stuk papier, zoals de driemotorige F.
VIIa). De Koninklijke Luchtvaart Maatschappij, in 1919 opgericht door
Albert Plesman, groeide en bloeide met de Fokker-verkeersvliegtuigen.
De aanvankelijke vriendschap tussen de beide luchtvaartpioniers
verkoelde echter allengs, toen zakelijke belangentegenstellingen zich
voordeden.&lt;/p&gt;
&lt;p&gt;Toen in Amerika geheel metalen verkeersvliegtuigen volgens nieuwe
fabricagemethoden werden gebouwd, begon het Fokker-verkeersvliegtuig
terrein te verliezen. Anthony Fokker, met zijn zakelijk inzicht, sloot
met Douglas een licentie- en verkoopcontract voor Europa af, net
voordat Albert Plesman een belangrijk aantal DC-2 toestellen in Amerika
wilde kopen. Vele typen militaire toestellen werden in ons land en in
het buitenland verkocht. Buitenlandse fabrieken bouwden een aantal
typen in licentie. Meestal verblijvend in zijn chalet in Sankt Moritz
of in Amerika in Murray Hill, bestuurde Anthony Fokker op afstand zijn
fabriek. In begin december 1939 werd hij in het Murray Hill Hospital
Opgenomen voor een operatie. Op 23 december overleed Nederlands
grootste vliegtuigbouwer aan de gevolgen van een infectie. Zijn as werd
later bijgezet in het familiegraf op de begraafplaats
Driehuis-Westerveld.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'A.H.G. Fokker', in De 
&lt;em&gt;Ingenieur&lt;/em&gt;

40 (1925) 11 (14 maart) 213-216; A.H.G. Fokker en B. Gould, 
&lt;em&gt;Flying Dutchman...&lt;/em&gt;

(4th. ed. London, 1938); 'A.H.G. Fokker dies; airplane
designer', 
&lt;em&gt;The New York Times,&lt;/em&gt;

December 24,1939; E.M.C.B. Franquinet, 
&lt;em&gt;Fokker. Een leven van de luchtvaart&lt;/em&gt;

(Eindhoven, 1946); P. Supf, 
&lt;em&gt;Das Buch der deutschen Fluggeschichte&lt;/em&gt;

(Stuttgart, 1956-1958. 2 dln.); H. Hegener, 
&lt;em&gt;Fokker - the man and the aircraft&lt;/em&gt;

(Letchworth, 1961); A.R. Weyl, 
&lt;em&gt;Fokker: the creative years&lt;/em&gt;

(London, 1965).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 481.
&lt;/p&gt;

&lt;p&gt;H.A. Somberg&lt;/p&gt; 
&lt;dtml-var bwn_footer&gt;</text>
  </biography>
</biodes>

