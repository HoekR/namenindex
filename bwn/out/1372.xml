<biodes version="1.0">
  <fileDesc>
    <title>Panhuijs, jhr. Haro Frederik van (1916-1976)</title>
    <ref target="http://resources.huygens.knaw.nl/bwn1880-2000/lemmata/bwn3/panhuijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">panhuijs</idno>
    <persName><name type="geslachtsnaam">Panhuijs</name>, jhr. Haro Frederik van</persName>
    <sex value="1"/>
    <event type="birth" when="1916"/>
    <event type="death" when="1976"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/PANHUYS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Panhuijs, jhr. Haro Frederik van &lt;/strong&gt;(bekend onder de naam &lt;b&gt;Van Panhuys&lt;/b&gt;)&lt;/strong&gt;, jurist ('s-Gravenhage 22-7-1916 - Wassenaar 12-4-1976).

  Zoon van jhr. Ulrich Willem Frederik van Panhuijs, griffier van
  de Hoge Raad der Nederlanden, en Arnoldina Maria Fanny Hubert.
  Gehuwd op 7-6-1947 met Hester Helena Maria Sophia Lasonder. Uit
  dit huwelijk werden 3 dochters geboren.
  
&lt;img src=&amp;quot;images/PANHUYS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Panhuijs, jhr. Haro Frederik van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Panhuys doorliep &amp;quot;Het 's-Gravenhaagsch Christelijk
    Gymnasium&amp;quot; en studeerde van 1935 tot 1937 theologie te Leiden,
    daarna, eveneens te Leiden, rechten, afgesloten met het
    doctoraal examen in 1941. Van 1942 tot 1945 werd hij waarnemend
    griffier bij de arrondissementsrechtbank te Arnhem en van
    november 1945 af commies in dienst bij het ministerie van
    Buitenlandse Zaken. Tot 1949 werkte hij op de directie
    Economische Zaken, waar hij vooral belast was met zaken
    betreffende vijandelijk vermogen en de financi&amp;euml;le
    betrekkingen met Duitsland. Van Panhuys' keuze voor een
    volkenrechtelijke loopbaan is waarschijnlijk mede
    be&amp;iuml;nvloed door zijn relatie met jhr. W.J.M, van Eysinga,
    een vriend van zijn reeds in 1927 overleden vader.&lt;/p&gt;
&lt;p&gt;In 1949 verwisselde Van Panhuys de directie Economische
    Zaken voor de juridische afdeling van het ministerie van
    Buitenlandse Zaken, waar hij onder J.P.A. Fran&amp;ccedil;ois sinds
    1950 als waarnemend raadadviseur, en van 1958 af als
    raadadviseur werkte. In 1950/1951 trad hij tevens op als
    ambtelijk secretaris van de Staatscommissie nopens de
    samenwerking tussen regering en Staten-Generaal inzake het
    buitenlands beleid, de commissie-Van Eysinga. Deze functie
    leidde tot een van zijn eerste belangrijke publikaties, nl.
    'The Netherlands constitution and international law' in 
    &lt;em&gt;American Journal of International Law&lt;/em&gt;

    47 (1953) 537-558 en een preadvies met E. van Raalte voor de
    Nederlandse Vereniging voor Internationaal Recht over 
    &lt;em&gt;De regeling der buitenlandse betrekkingen in de Nederlandse
    Grondwet&lt;/em&gt;

    ([Baarn], 1955). Als juridisch adviseur was hij bij vele
    onderdelen van het buitenlands beleid betrokken, bijvoorbeeld
    bij de onderhandelingen over het sluiten van de vrede met Japan
    (1951) en bij de Nederlandse deelneming aan de
    Zeerechtconferentie van 1958. Artikelen over statensuccessie,
    in casu over Indonesi&amp;euml;s opvolging in door Nederland
    gesloten verdragen, en over de rechtspositie van vreemde
    troepen 
    &lt;em&gt;(Nederlands Tijdschrift voor Internationaal Recht&lt;/em&gt;

    2 (1955) 55-75 en 253-278) deden hem kennen als een veelzijdig
    jurist met brede wetenschappelijke belangstelling.&lt;/p&gt;
&lt;p&gt;Het proefschrift waarop hij in 1959 cum laude te Leiden
    promoveerde, 
    &lt;em&gt;The r&amp;ocirc;le of nationality in international law,&lt;/em&gt;

    legde getuigenis af niet alleen van zijn uitgebreide kennis van
    een materie waarmee hij zich sinds 1945 in de praktijk had
    beziggehouden, maar ook van een opmerkelijk vermogen tot
    synthese. Ondanks de haast waarmee het boek is geschreven is de
    helderheid van conceptie niet bedolven onder de details. De
    verhouding tussen de nationale en de internationale rechtsorde
    werd door Van Panhuysen monistisch opgevat, maar zijn
    uiteenzetting is vrij van dogmatisme. Het wekt geen verbazing
    dat hij op grond van dit boek in aanmerking kwam voor de
    opvolging van zijn promotor, F.M. van Asbeck, als hoogleraar in
    het volkenrecht te Leiden. De vervulling van deze vacature
    baarde nogal opzien. De faculteit droeg unaniem aan de
    curatoren B.V.A. R&amp;ouml;ling voor, hoogleraar in het strafrecht
    en het volkenrecht te Groningen. Het curatorium plaatste, op
    grond van aanbevelingen van buiten, Van Panhuys en R&amp;ouml;ling
    ex aequo op de voordracht aan de minister. Heeft Van Eysinga
    mede de aandacht op Van Panhuys gevestigd? Het
    faculteitsadvies, hoewel vol waardering voor Van Panhuys' toen
    nog niet voltooide proefschrift, wees op zijn gebrek aan
    ervaring als docent en legde wat R&amp;ouml;ling betreft de nadruk
    op diens gebleken vermogen studenten te stimuleren en in de
    universiteit in het algemeen een actieve rol te vervullen.
    Onder de studenten in het gehoor van de te benoemen hoogleraar
    zou zich ongetwijfeld de troonopvolgster bevinden. Het gerucht
    liep al snel dat het kabinet niet gaarne R&amp;ouml;ling, die zich
    vooral over het beleid in de kwestie Nieuw-Guinea zeer kritisch
    had uitgelaten, in een prominente positie te Leiden zag. De
    benoeming vormde onderwerp van bespreking in de ministerraad,
    waarbij minister J.M.L.Th. Cals zich uitdrukkelijk verweerde
    tegen de opvatting dat politieke motieven een rol zouden spelen
    bij zijn voorkeur voor Van Panhuys, die inderdaad benoemd werd.
    Deze aanvaardde zijn ambt op 8 april 1960 met de rede 
    &lt;em&gt;Regionaal of algemeen volkenrecht? Een te simpele
    vraagstelling&lt;/em&gt;

    [I960], een pakkend betoog waarin een volkenrechtelijk probleem
    van essentieel belang werd uiteengezet en de praktische
    betekenis daarvan aangetoond.&lt;/p&gt;
&lt;p&gt;Het was de inzet van een professoraat waarin Van Panhuys
    zich als docent onder zijn studenten een grote reputatie
    verwierf, o.a. door elders toen nog niet gebruikelijke vormen
    van onderwijs. Over een hem zeer vertrouwd onderwerp, de
    verhouding tussen internationaal en nationaal recht, gaf hij
    een cursus aan de Haagse Acad&amp;eacute;mie de Droit International 
    &lt;em&gt;(Recueil des Cours&lt;/em&gt;

    112 (1964) II, 1-89). Dit thema was ook het uitgangspunt van
    het voor een breed publiek geschreven 
    &lt;em&gt;Het recht in de wereldgemeenschap&lt;/em&gt;

    (1974). Ondanks een hier en daar wat gewild populariserende
    toon is het een boeiende inleiding, waarin aan het slot een
    opvallende bezorgdheid voor het leefmilieu tot uiting komt.
    Deze bleek ook in andere publikaties. Wegens de vervuiling van
    de Rijn opperde hij zelfs het indienen van een Nederlandse
    aanklacht tegen Frankrijk bij het Internationale Gerechtshof in
    Den Haag. Contact met zijn vroegere werkkring bij Buitenlandse
    Zaken hield hij als lid van de Commissie van advies voor
    volkenrechtelijke vraagstukken en voorzitter van de Commissie
    voor ontwapening en veiligheid.&lt;/p&gt;
&lt;p&gt;Van Panhuys behoort ongetwijfeld tot de toonaangevende
    figuren onder de Nederlandse volkenrechtjuristen van zijn
    generatie. In de praktijk geschoold besefte hij de dienende
    functie die het volkenrecht in die praktijk meestal vervult,
    getuige de aan hem toegeschreven vraag, bij een verzoek om
    advies, 'hoe juridisch mag het zijn?' Tegen een overspanning
    van de internationale rechtsorde waarschuwde hij steeds. Dit
    wil niet zeggen dat het hem aan een visie op de
    wereldrechtsorde ontbroken zou hebben. Wel onder de invloed van
    Van Eysinga betoonde hij zich een bewonderaar van de
    monistische visie van C. van Vollenhoven. Zette hij zo een
    Leidse traditie voort, ook in andere opzichten, o.a. door zijn
    afkomst, behoorde hij tot een zeldzaam wordend type
    hoogleraren. Zijn 'bescheiden' genoemde, terughoudende optreden
    in groter gezelschap paste daarbij, evenals een gebrek aan
    belangstelling voor universitaire bestuurstaken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemde 
    &lt;em&gt;Essays...,&lt;/em&gt;

    221-226.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M. Bos, in 
  &lt;em&gt;Netherlands International Law Review&lt;/em&gt;

  23 (1976) 3-4; F. Kalshoven, in 
  &lt;em&gt;Nederlands Juristenblad&lt;/em&gt;

  51 (1976) 635-636; idem, in 
  &lt;em&gt;Ik had het zelf kunnen bedenken. Van en over Haro F. van
  Panhuys...&lt;/em&gt;

  (Leiden, 1977) 124-131; 
  &lt;em&gt;Essays on the development of the international legal order. In
  memory of Haro F. van Panhuys.&lt;/em&gt;

  Ed. by F. Kalshoven, P.J. Kuyper and J.G. Lammers (Alphen aan den
  Rijn [etc.], 1980) VII-XI; M.J. van Emde Boas, 
  &lt;em&gt;Jonkheer Haro F. van Panhuys 1916-1976.&lt;/em&gt;

  With a preface by C.C.A. Voskuil (The Hague, 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;M.J. van Emde Boas, 
  &lt;em&gt;Jonkheer Haro F. van Panhuys 1916-1976&lt;/em&gt;

   (Den Haag 1987) omslagfoto.&lt;/p&gt;




&lt;p&gt;C.G. Roelofsen&lt;/p&gt; 
&lt;dtml-var bwn_footer&gt;</text>
  </biography>
</biodes>

