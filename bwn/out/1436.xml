<biodes version="1.0">
  <fileDesc>
    <title>Pop, Willem Frederik (1858-1931)</title>
    <ref target="http://resources.huygens.knaw.nl/bwn1880-2000/lemmata/bwn3/pop"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pop</idno>
    <persName><name type="geslachtsnaam">Pop</name>, Willem Frederik</persName>
    <sex value="1"/>
    <event type="birth" when="1858"/>
    <event type="death" when="1931"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/POP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pop, Willem Frederik&lt;/strong&gt;, minister van Oorlog ('s-Gravenhage 14-6-1858 - Voorburg 24-7-1931).

  Zoon van Gerrit Frans Pop, inspecteur van de geneeskundige dienst
  der zeemacht, en Pieternella Elisabeth van Oven. Gehuwd op 1-8-
  1889 met Antoinette Frederique Elisabeth Johanna de Normandie
  s'Jacob. Uit dit huwelijk werden geen kinderen geboren.
  

  &lt;img src=&amp;quot;images/POP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pop, Willem Frederik&amp;quot; class=&amp;quot;bwnimg&amp;quot;&gt;


  
  &lt;/p&gt;
&lt;p&gt;Pop ging als geboren Hagenaar eerst op de school van 't Nut,
    daarna op het instituut Neuman en volgde na verhuizing naar
    Haarlem de HBS. Hoewel naar de vijfde bevorderd, deed hij geen
    eindexamen omdat hij niet via de Koninklijke Militaire Academie
    (KMA) officier der artillerie wilde worden. Op 18 september
    1874 trad hij als vrijwillig kanonnier in dienst bij het 2e
    regiment Vesting-Artillerie te Schoonhoven, blijkbaar met de
    maarschalksstaf in zijn ransel: binnen een half jaar was hij
    korporaal en binnen twee jaar na zijn dienstneming werd hij
    reeds bevorderd tot sergeant (tegenwoordig bij de artillerie
    'wachtmeester' genoemd). Pop maakte toen gebruik van de
    mogelijkheid die het Koninklijk Besluit van 24 juni 1852 no. 54
    aan onderofficieren beneden de dertig jaar bood zich voor te
    bereiden op het zogeheten officiersexamen. De opleiding
    hiervoor was in handen van officieren die afkomstig waren van
    de KMA en werd gegeven bij het onderdeel van plaatsing. Pop
    slaagde voor het examen, waarna op 1 december 1878 zijn
    benoeming volgde tot tweede luitenant bij de Ie Afdeeling
    Vesting-Artillerie. Als eerste luitenant bezocht hij de Hoogere
    Krijgsschool, aan welke instelling hij, na diverse plaatsingen
    binnen het wapen der artillerie en na zijn benoeming tot
    kapitein op 26 april 1894, met ingang van 1 november 1897 werd
    aangesteld als leraar, een functie die hij bijna zeven jaar zou
    vervullen. Daarna volgden plaatsingen bij het departement van
    Oorlog, de Generale Staf en de vesting- en veldartillerie. Op 1
    oktober 1912 werd Pop, inmiddels op 24 november 1911 kolonel
    geworden, benoemd tot sous-chef van de Generale Staf, waarna
    opnieuw een plaatsing te velde volgde door zijn benoeming tot
    commandant van de 2e Divisie op 27 oktober 1913. Drie maanden
    later, op 26 januari 1914, kwam zijn bevordering tot
    generaal-majoor af. In die rang keerde hij op 11 maart 1916
    terug bij de Generale Staf, wederom als sous-chef, welke
    functie hij ook bleef bekleden toen hij op 11 maart 1918 werd
    bevorderd tot luitenant-generaal.&lt;/p&gt;
&lt;p&gt;Behalve het hoofdredacteurschap van 
    &lt;em&gt;De Militaire Spectator,&lt;/em&gt;

    welke nevenfunctie hij twaalf jaar vervulde (van 1 december
    1902 tot 1 januari 1914) ontplooide Pop geen andere
    activiteiten die hem buiten de krijgsmacht enige bekendheid
    verschaften. Hierin kwam verandering toen hij plotseling op 11
    november 1918 werd belast met de waarneming van de functie van
    Opperbevelhebber van Land- en Zeemacht, binnen een maand (7
    december) gevolgd door zijn benoeming tot Chef van de Generale
    Staf. De commandowisseling, waarbij generaal G.J. Snijders in
    beide functies het veld moest ruimen voor zijn sous-chef, hield
    verband met de steeds slechter wordende verstandhouding tussen
    het kabinet en de sinds het begin van de Eerste Wereldoorlog
    als opperbevelhebber opgetreden generaal Snijders, die voordien
    reeds Chef was van de Generale Staf en dit ambt combineerde met
    het opperbevelhebber-schap. De ernstige ongeregeldheden onder
    soldaten in de Harskamp in oktober 1918, als gevolg van de
    intrekking der verloven, vormden uiteindelijk de aanleiding tot
    het ontslag van Snijders. Tijdens een debat in de Tweede Kamer
    over de Harskampaffaire kondigde de minister van Oorlog, jhr.
    G.A.A. Alting von Geusau, een reorganisatie van leger en
    officierskorps aan, met tegelijkertijd de mededeling dat hij,
    wat ook diens grote verdiensten waren geweest, de
    opperbevelhebber generaal Snijders niet de geschikte persoon
    achtte de door de minister beoogde modernisering te
    verwezenlijken. De generaal, die door de minister op de hoogte
    was gesteld van diens opvatting, zou hieruit de consequenties
    trekken en zijn ontslag indienen.&lt;/p&gt;
&lt;p&gt;Na het sluiten van de wapenstilstand tussen de
    oorlogvoerenden op 11 november 1918, de dag waarop Pop in
    functie was getreden, begon onder diens leiding onmiddellijk de
    demobilisatie van het leger, zodat diezelfde maand nog de
    lichtingen van 1916 en ouder huiswaarts konden worden gezonden.
    In mei 1919 was de demobilisatie van het personeel nagenoeg
    voltooid, en in november van dat jaar werd Pop ontheven van de
    waarneming van het ambt van Opperbevelhebber van Land- en
    Zeemacht. De op 28 juni 1919 te Versailles gesloten vrede hield
    tevens de oprichting in van de Volkenbond, welke organisatie de
    vrede en veiligheid in de wereld diende te waarborgen. Als
    gevolg hiervan meende de regering hier te lande reeds te kunnen
    aanvangen met een verkorting van de duur der dienstplicht. Bij
    de Tweede Kamer werden dan ook voorstellen ingediend die hierop
    betrekking hadden. Minister Alting von Geusau bleef echter wel
    van oordeel dat algehele ontwapening op korte termijn niet te
    verwachten viel, en de regering was derhalve van mening dat
    Nederland over een krijgsmacht diende te beschikken ter
    verdediging van zijn onafhankelijkheid en integriteit. Toen
    naar het oordeel van Alting von Geusau de Kamer toch nog te
    veel op zijn begroting had besnoeid, diende hij in januari 1920
    zijn ontslag in. De leider van het kabinet, de minister van
    Binnenlandse Zaken jhr. Ch.J.M. Ruijs de Beerenbrouck, nam het
    ministerschap op Oorlog waar, totdat op 31 maart 1920
    luitenant-generaal Pop, die door Ruijs werd gekwalificeerd als
    'een buitengewoon bekwaam man', als zodanig werd benoemd.&lt;/p&gt;
&lt;p&gt;Pop wilde de militiewet uit 1912 vervangen door een geheel
    nieuwe dienstplichtwet, die de scheiding tussen militie,
    landweer en landstorm zou opheffen. Belangrijker was echter dat
    de duur der eerste oefening drastisch zou worden verlaagd,
    terwijl Pop voorts onderscheid wilde maken tussen kerntroepen,
    die in volle oefeningstijd zouden dienen, en reservetroepen,
    die korter voor eerste oefening onder de wapenen zouden
    blijven. In maart 1921 diende hij een desbetreffend wetsontwerp
    in, dat op 15 juni van dat jaar bij de openbare behandeling in
    de Tweede Kamer sneuvelde, omdat twee regeringspartijen,
    antirevolutionairen en christelijk-historischen, tegen een
    bepaald artikel van het ontwerp stemden, dat daardoor, met de
    steun van de oppositie - sociaal-democraten,
    vrijzinnig-democraten en communisten - werd verworpen. Minister
    Pop vroeg toen schorsing van de beraadslagingen, waarna het
    hele kabinet zijn ontslag indiende. Na reconstructie daarvan
    keerde Pop niet in het kabinet terug, en werd hij, zelf
    partijloos zijnde, opgevolgd door de antirevolutionair J.J.C.
    van Dijk.&lt;/p&gt;
&lt;p&gt;Pop was lid van de Centrale commissie voor de statistiek,
    ondervoorzitter van de Zuiderzeeraad en sinds 1925 voorzitter
    van een bezuinigingscommissie op defensiegebied, doch leidde
    overigens tot zijn dood in 1931 een teruggetrokken bestaan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens W.F. Pop aanwezig op de Sectie Militaire
  Geschiedenis van de Landmachtstaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De regeeringsvoorstellen met betrekking tot de
    kustverdediging&lt;/em&gt;

    ('s-Gravenhage, 1911).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;Het Vaderland,&lt;/em&gt;

  13-6-1928 av; 25-7-1931 ocht.; 
  &lt;em&gt;De Telegraaf,&lt;/em&gt;

  25-7-1931 ocht.: V.E. Nierstrasz, 'De strijd op Nederlands
  grondgebied tijdens Wereldoorlog II. De voorgeschiedenis van
  1922-1939. (Het Nederlandse leger tussen de 1e en 2e
  Wereldoorlog)' ['s-Gravenhage, s.a.]. Manuscript aanwezig op de
  Sectie Militaire Geschiedenis; 
  &lt;em&gt;Hondervijftig jaar Generale Staf, 1814-11 Maart-1964.
  Overzicht van de ontwikkeling van de Koninklijke Landmacht&lt;/em&gt;

  ('s-Gravenhage, 1964) 101-103; G. Puchinger, 
  &lt;em&gt;Colijn en het einde van de coalitie. De geschiedenis van de
  kabinetsformaties 1918 -1924&lt;/em&gt;

  (Kampen, 1969).&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;R.P.F. Bijkerk, 'W.F. Pop (1858-1931)', in &lt;em&gt;Kopstukken uit de krijgsmacht. Nederlandse vlag- en opperofficieren 1815-1955.&lt;/em&gt; Onder red. van G. Teitler en W. Klinkert (Amsterdam 1997) 282.

  ('s-Gravenhage 1964) 102.&lt;/p&gt;



&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

