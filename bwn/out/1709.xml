<biodes version="1.0">
  <fileDesc>
    <title>Snoeck Henkemans, Johan Reinhardt (1862-1945)</title>
    <ref target="http://resources.huygens.knaw.nl/bwn1880-2000/lemmata/bwn4/snoeck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">snoeck</idno>
    <persName><name type="geslachtsnaam">Snoeck Henkemans</name>, Johan Reinhardt</persName>
    <sex value="1"/>
    <event type="birth" when="1862"/>
    <event type="death" when="1945"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SNOECK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Snoeck Henkemans, Johan Reinhardt&lt;/strong&gt;, journalist en politicus ('s-Gravenhage 21-5-1862 - Haarlem 24-5-1945). Zoon van Gerhard Snoeck Henkemans, wijnkoper, en Johanna
  Clasina Scholt. Gehuwd op 24-6-1887 met Anna Maria van den Berg.
  Uit dit huwelijk werden 1 zoon en 2 dochters geboren. Na haar
  overlijden (31-7-1924) gehuwd op 16-8-1928 met Elizabeth Cornelia
  Bachofner. Uit dit huwelijk werden geen kinderen geboren.
  

  &lt;img src=&amp;quot;images/SNOECK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Snoeck Henkemans, Johan Reinhardt&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Vader Snoeck Henkemans had zoon Reinhardt voorbestemd als
    opvolger in zijn Haagse wijnhandel. Na het MULO-examen in 1876
    doorliep Reinhardt nog de derde en vierde klas van de HBS,
    alvorens in Rotterdam een opleiding tot wijnkoper te volgen. Op
    zeventienjarige leeftijd trad hij bij zijn vader in dienst. Tot
    1924 zou hij het familiebedrijf leiden.&lt;/p&gt;
&lt;p&gt;In de jaren negentig van de 19e eeuw kreeg Snoeck Henkemans
    grote belangstelling voor maatschappelijke en politieke zaken.
    Door zijn ambt van diaken in de hervormde gemeente van Den Haag
    (vanaf 1891) kwam hij in aanraking met de noden van de sociaal
    zwakkeren in de samenleving. Hij verdiepte zich in studies over
    armenzorg en sociale wetgeving en publiceerde daarover - ook
    later - in tijdschriften en brochures. Tot de vele activiteiten
    van Snoeck Henkemans op dit terrein behoorden onder meer het
    voorzitterschap van de Haagse Armenraad van 1913 tot 1940, en
    het bestuurslidmaatschap van de afdeling Den Haag van de
    vereniging 'Kinderzorg' van 1903 tot 1942.&lt;/p&gt;
&lt;p&gt;Op aandringen van predikant en Tweede-Kamerlid J.Th. de
    Visser, die hij persoonlijk had leren kennen, sloot Snoeck
    Henkemans zich in 1903 aan bij de Christelijk-Historische
    Partij. Bij de totstandkoming van de Christelijk-Historische
    Unie (CHU) in 1908 trad hij tot deze nieuwe groepering toe. Op
    21 september 1909 kwam hij namens het kiesdistrict Amsterdam-II
    in de Tweede Kamer. Vier jaar later werd hij bij de
    verkiezingen weliswaar niet herkozen, maar een tussentijdse
    verkiezing in Apeldoorn bracht hem op 14 maart 1916 opnieuw
    naar het Binnenhof. Tot 1935 zou hij onafgebroken deel uitmaken
    van de christelijk-historische kamerfractie.&lt;/p&gt;
&lt;p&gt;Snoeck Henkemans' positie binnen de CHU was - ondanks zijn
    verkiezing tot partijsecretaris in 1918 - niet geheel
    onomstreden. Zijn ministeri&amp;euml;le ambities werden niet door
    ieder gewaardeerd, te minder omdat als een van de beginselen
    van de CHU gold dat niet naar de praktische regeermacht mocht
    worden gestreefd. Zijn sociale opstelling en de vele functies
    die hij in de top van de partij bekleedde - kamerlid,
    secretaris en, sinds 1921, hoofdredacteur van het
    christelijk-historische dagblad 
    &lt;em&gt;De Nederlander&lt;/em&gt;

    - brachten hem bij herhaling in conflict met (vooral) de
    conservatieve CHU'ers, zoals de Eerste-Kamerleden W.L. baron De
    Vos van Steenwijk en jhr. B.C. de Savornin Lohman.&lt;/p&gt;
&lt;p&gt;Bij de achterban van de CHU was Snoeck Henkemans evenwel
    zeer gezien, mede dank zij het vele werk dat hij voor een
    betere interne organisatie van de partij verrichtte. Zijn
    reserves jegens een te grote machtspositie van H. Colijn, de
    leider van de Anti-Revolutionaire Partij (ARP) in het
    interbellum, waren onder anderen De Vos van Steenwijk een doorn
    in het oog, omdat deze vond dat Colijn 'torenhoog boven ons
    allen uitsteekt' (&lt;em&gt;Veertien brieven&lt;/em&gt;

    , 33) en Snoeck Henkemans een in zijn ogen veel te kritische
    houding ten opzichte van de antirevolutionaire voorman aannam,
    vooral in de zogeheten Vlootwetcrisis van eind 1923.&lt;/p&gt;
&lt;p&gt;In de Tweede Kamer sprak Snoeck Henkemans voornamelijk over
    onderwerpen die meer of minder rechtstreeks op de sociale
    wetgeving betrekking hadden. Tijdens de formatiepoging van zijn
    partijgenoot De Visser in 1925 nam hij namens de CHU aan de
    besprekingen deel. Mede door zijn optreden, gesteund door de
    kamerfractie, slaagde De Visser er niet in een oplossing voor
    de Vaticaan-crisis - die in de zogeheten 'Nacht van Kersten'
    tot de val van het eerste kabinet-Colijn had geleid - te
    vinden: de CHU wenste haar principi&amp;euml;le afwijzing van een
    gezant bij de Heilige Stoel niet op te geven.&lt;/p&gt;
&lt;p&gt;Onder druk van de rechtervleugel van de CHU moest Snoeck
    Henkemans het hoofdredacteurschap van 
    &lt;em&gt;De Nederlander&lt;/em&gt;

    op 1 januari 1932 opgeven. Directe aanleiding daarvoor was de
    publikatie van een beschouwing van G.E. van Walsum, waarin een
    rede van B.C. de Savornin Lohman over het functioneren van de
    democratie aan een uiterst kritisch oordeel werd onderworpen.
    In 1935 nam Snoeck Henkemans ontslag als lid van de Tweede
    Kamer, een jaar later gevolgd door zijn terugtreden als
    secretaris van de CHU.&lt;/p&gt;
&lt;p&gt;Toch bleef Snoeck Henkemans, ondanks een slechter wordend
    gezichtsvermogen, op diverse terreinen actief. In Den Haag,
    waar hij van 1915 tot 1941 zitting had in de gemeenteraad, was
    hij bovendien van 1933 tot 1939 wethouder van Financi&amp;euml;n.
    Pas in 1941 zou hij zich terugtrekken als hoofdredacteur van
    het christelijk-historische weekblad 
    &lt;em&gt;Koningin en Vaderland&lt;/em&gt;

    , na deze functie 25 jaar te hebben vervuld. Ook was hij lange
    tijd voorzitter van de Vereeniging tot Oprichting en
    Instandhouding van Christelijke MULO-scholen te 's-Gravenhage
    geweest en meer dan veertig jaar voorzitter van de Haagse
    zangvereniging 'Excelsior'. Snoeck Henkemans overleed kort na
    de bevrijding, drie dagen na zijn 83e verjaardag.&lt;/p&gt;
&lt;p&gt;Naast meer op de voorgrond tredende vooroorlogse
    partijgenoten als jhr. A.F. de Savornin Lohman, J. Schokking,
    jhr. D.J. de Geer, J.R. Slotemaker de Bru&amp;iuml;ne en J.Th. de
    Visser, heeft Snoeck Henkemans een bescheiden rol in de
    Nederlandse politiek vertolkt. Door zijn talloze spreekbeurten
    in het land wist hij wat er bij de 'gewone man' leefde, en zijn
    artikelen in 
    &lt;em&gt;De Nederlander&lt;/em&gt;

    waren in eerste aanleg ook voor die christelijk-historische
    kiezers geschreven. Hoewel hij niet gespeend was van een zekere
    ijdelheid en eigenzinnigheid waren de verdiensten bij zijn vele
    belangeloze werk voor de CHU boven iedere twijfel verheven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Snoeck Henkemans in de Tweede Afdeling van
  het Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast brochures en tijdschriftartikelen in het bijzonder
    over de armenzorg: 
    &lt;em&gt;Christelijk-historische idealen. Een woord tot de
    jongeren&lt;/em&gt;

    ('s-Gravenhage, 1927); 
    &lt;em&gt;Geschiedenis en beginsel van de Christelijk-Historische
    Unie&lt;/em&gt;

    (Apeldoorn, 1929); 
    &lt;em&gt;De vaste pijlers van den Staat. Eene overdenking in Mei
    1945&lt;/em&gt;

    ['s-Gravenhage, 1946]; 
    &lt;em&gt;Parlementaire herinneringen&lt;/em&gt;

    ['s-Gravenhage, 1946].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen, 1966) 77-79; P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  I-V (2e dr.; Assen, 1968); G. Puchinger, 
  &lt;em&gt;Colijn en het einde van de coalitie&lt;/em&gt;

  (2 dln.; Kampen, 1969, 1980); J. van Bruggen, 'De
  Christelijk-Historische Unie voor de oorlog', in 
  &lt;em&gt;Christelijk-Historisch Tijdschrift&lt;/em&gt;

  23 (1978) 31-46; 
  &lt;em&gt;Herinneringen aan de Unie waarin we ons thuis voelden.
  Christelijk-historische karakteristieken&lt;/em&gt;

  . Onder red. van A.J. van Dulst (['s-Gravenhage] 1980); 
  &lt;em&gt;Veertien brieven aan J.R. Snoeck Henkemans. Opvattingen binnen
  de&lt;/em&gt;

  CHU tijdens de Vlootwetcrisis... . Ingel. en van commentaar
  voorzien door H. van Spanning [Alblasserdam, 1982]; J. Wieten, 
  &lt;em&gt;Dagblad en doorbraak. De Nederlander en De Nieuwe
  Nederlander&lt;/em&gt;

  (Kampen, 1986); Hans van Spanning, 
  &lt;em&gt;De Christelijk-Historische Unie (1908-1980). Enige hoofdlijnen
  uit haar geschiedenis&lt;/em&gt;

  (2 dln.; [S.l.] 1988).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum te Leiden: http://www.parlement.com/9291000/modulesf/g6ki9ydx [5-11-2008].
&lt;/p&gt;



&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

