<biodes version="1.0">
  <fileDesc>
    <title>Kranenburg, Roelof (1880-1956)</title>
    <ref target="http://resources.huygens.knaw.nl/bwn1880-2000/lemmata/bwn1/kranenburg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kranenburg</idno>
    <persName><name type="geslachtsnaam">Kranenburg</name>, Roelof</persName>
    <sex value="1"/>
    <event type="birth" when="1880"/>
    <event type="death" when="1956"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KRANENBURG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kranenburg, Roelof&lt;/strong&gt;, jurist en politicus (Groningen 8-9-1880 - 's-Gravenhage 28-12-1956).

Zoon van Ipoje Kranenburg, fabrikant, en Elisabeth de Witt. Op 2-9-1905
gehuwd met Henderika Catharina Siemens. Uit dit huwelijk werden 4 zoons
en 1 dochter geboren.

&lt;img src=&amp;quot;images/KRANENBURG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kranenburg, Roelof&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Kranenburg ging naar de Rijkshogereburgerschool en het gymnasium te
Groningen, waar hij ook de Universiteit bezocht. In 1903
be&amp;euml;indigde hij zijn rechtenstudie. Het zijn vooral G. Heymans,
hoogleraar in de filosofie, en de staatsrechtgeleerde H. Krabbe geweest
die diepe indruk op hem maakten en wier leer bepalend is geweest voor
zijn later wetenschappelijk werk. Op 7 mei 1909 volgde zijn promotie
aan de Leidse Universiteit in de staatswetenschap op het proefschrift 
&lt;em&gt;De tegenstelling tusschen publiek- en privaatrecht en de ontwerpen
tot regeling der administratieve rechtspraak.&lt;/em&gt;

Zijn promotor was Krabbe, die inmiddels hoogleraar in Leiden was
geworden.&lt;/p&gt;
&lt;p&gt;Kranenburg begon zijn loopbaan als advocaat en procureur, eerst te
Amsterdam, daarna te Groningen, was secretaris van de Kamer van
Koophandel en Fabrieken, eveneens te Groningen, waar hij tevens lid van
de gemeenteraad was. In 1910 werd hij benoemd tot rechter in de
arrondissementsrechtbank van Tiel, in 1913 in die van Utrecht.&lt;/p&gt;
&lt;p&gt;Gezien zijn publikaties en te verwachten brede behandeling van de
rechtsstof werd hij in 1914 hoogleraar in het staats- en administratief
recht, alsmede in het volkenrecht en de rechtsfilosofie aan de
Universiteit van Amsterdam. Zijn intreerede op 18 januari 1915 luidde: 
&lt;em&gt;De beteekenis der rechtsvergelijking voor de rechtsphilosophie.&lt;/em&gt;

Op 5 oktober 1927 volgde hij Krabbe te Leiden op als hoogleraar in het
staatsrecht met de intreerede 
&lt;em&gt;Staatsrechtwetenschap, sociologie en rechtsphilosophie,&lt;/em&gt;

welk ambt tot 1948 bekleed werd.&lt;/p&gt;
&lt;p&gt;Ook in ons staatsleven heeft Kranenburg een belangrijke rol
gespeeld. Zo maakte hij van 1929 tot 1935 en van 1937 tot 1940 deel uit
van de Eerste Kamer namens de Vrijzinnig-Democratische Bond, waarvan
acht jaar als voorzitter. Tevens vertegenwoordigde hij deze partij van
1935 tot 1939 als lid van de Provinciale Staten van Zuid-Holland. In
1946 werd hij, inmiddels lid van de PvdA, voorzitter van de senaat,
welke functie tot 1951 bekleed werd. Daarna was Kranenburg tot 1955 lid
van de Raad van State. In deze periode heeft hij zitting gehad in
talrijke commissies, die zich bezighielden met grondwetswijzigingen en
de verhouding van Nederland tot de West.&lt;/p&gt;
&lt;p&gt;Ondanks zijn belangstelling voor de praktische politiek was
Kranenburg in de eerste plaats man van de wetenschap. Filosofisch
geschoold door Heymans en Krabbe was hij wars van dogmatiek en
traditionalisme in de rechtsbeoefening. Gebruik makend van de methoden
van de empirische wetenschappen benaderde hij het staatsrecht en de
algemene staatsleer. Zijn conclusie was dat er een zekere wetmatigheid
bestaat in het menselijk oordeel over het onderscheid tussen recht en
onrecht. Het criterium waaraan wordt getoetst wat recht en wat onrecht
is, noemt hij het zg. evenredigheids-postulaat. Deze formule houdt in
dat een ieder zoveel lust en onlust toekomt als waarvoor hij de
voorwaarden heeft geschapen, ervan uitgaand, dat de mens ten aanzien
van de verdeling van deze voorwaarden gelijk en gelijkwaardig is. Met
de formulering van de wet van het rechtsbewustzijn heeft Kranenburg een
opening gemaakt voor de verdere ontwikkeling van de theorie van het
rechtsbewustzijn als primaire bron voor het ontstaan van het positieve
recht. Hij bewoog zich even gemakkelijk op het terrein van het
positieve staatsrecht als op dat van de staatsleer en de
staatsrechtsvergelijking. 
&lt;em&gt;Hel Nederlandsch staatsrecht&lt;/em&gt;

(1924-1925. 2 dln.), jarenlang het enige moderne handboek, heeft dan
ook talloze drukken beleefd. De indeling, waarbij de behandeling van de
functies in de staat aan die van de organen voorafgaat, is geheel
origineel. 
&lt;em&gt;Algemeene staatsleer&lt;/em&gt;

(1937) is in het Engels, Spaans en Indonesisch vertaald. In 1950
schreef hij zijn 
&lt;em&gt;Inleiding in de vergelijkende staatsrechtswetenschap.&lt;/em&gt;

Met A. Koelma preadviseerde hij in 1940 voor de Vereeniging voor
administratief recht over 
&lt;em&gt;De verhouding van staatsrecht en administratief recht,&lt;/em&gt;

met K. Mees in 1953 voor de Vereniging voor de vergelijkende studie van
het recht van Belgi&amp;euml; en Nederland over 
&lt;em&gt;De bevoegdheden van de Raad van State.&lt;/em&gt;
&lt;/p&gt;
&lt;p&gt;Kranenburg was een boeiend en helder docent, die t.o.v. zijn gehoor
evenwel een zekere afstand bewaarde. Bovendien was hij een ervaren
psycholoog, met natuurlijke gaven voor het leiderschap. Dit laatste was
reeds in zijn studententijd gebleken, toen hij in 1901 rector werd van
het studentencorps. Later zouden de studenten in hem een humaan
examinator en een vertrouwd raadsman vinden.&lt;/p&gt;
&lt;p&gt;Essentieel waren voor hem de vrije wetenschapsbeoefening en de
individuele vrijheidsrechten. Zo ondertekende hij een minderheidsnota
bij de voorstellen van een grondwetscommissie, die op beperking van
drukpersvrijheid aandrong. Hoezeer ook overtuigd van de noodzaak de
gemeenschap te ordenen, zag hij tevens het belang van de
rechtsbescherming van de burgers tegen de overheid. Hij was een ware
democraat en een warm verdediger van recht en gerechtigheid. Het was
dan ook niet verwonderlijk dat de Duitse bezetter hem arresteerde en in
St. Michielsgestel gijzelde (van 7-8-1942 tot 17-12-1942).&lt;/p&gt;
&lt;p&gt;In 
&lt;em&gt;De grondslagen der rechtswetenschap&lt;/em&gt;

(1946) kwamen Kranenburgs rechtfilosofische opvattingen wellicht het
beste tot uiting. In 1946 preadviseerde hij te zamen met D. Loenen voor
de Vereeniging voor wijsbegeerte des rechts. Zijn preadvies luidde: 
&lt;em&gt;De beteekenis der rechtsphilosophie voor dezen tijd.&lt;/em&gt;

Hij was oprichter en enkele jaren voorzitter van deze vereniging.
Verder maakte hij deel uit van de Nederlandse kring voor wetenschap der
politiek, was vele malen deelnemer aan Vlaamse rechtkundige congressen,
hij was buitenlands lid van de Koninklijke Vlaamse Academie voor
Wetenschappen, doctor honoris causa van de Universiteiten van Brussel
en Gent. Enkele dagen voor zijn onverwacht overlijden verscheen een
klein doch merkwaardig boekje 
&lt;em&gt;Politieke organisatie en groepspsychologie,&lt;/em&gt;

waarin hij de structuur en functie van de politieke partijen in het
staatsleven behandelde en de drijfveren van zijn denken in beknopte
vorm samenvatte. Op oudejaarsdag 1956 vond zijn begrafenis plaats; de
toenmalige minister-president, dr. W. Drees, bracht hem hulde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de bovengenoemde werken vindt men een vrijwel volledige
bibliografie tot 1948, in 
&lt;em&gt;Staatswetenschappelijke opstellen aangeboden aan Prof.Mr. R.
Kranenburg bij zijn aftreden als hoogleraar aan de Rijksuniversiteit te
Leiden door zijn oud-leerlingen&lt;/em&gt;

(Alphen a/d Rijn, 1948) 294-301. Verder 'De rechtsgrond van de
vrijheidsrechten', in 
&lt;em&gt;Publiekrechtelijke opstellen aangeboden aan prof.mr.dr. C.W.van der
Pot&lt;/em&gt;

(Zwolle, 1950) 198-210; 
&lt;em&gt;De nieuwe structuur van ons Koninkrijk&lt;/em&gt;

(Haarlem, 1955).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.J. Korthals Altes, in 
&lt;em&gt;Amsterdamsche Studenten-Almanak&lt;/em&gt;

98 (1928) 71-73; J.V. Rijpperda Wierdsma, in 
&lt;em&gt;Almanak L.S.C.&lt;/em&gt;

140 (1958) 61-62; J.C. van Oven, in 
&lt;em&gt;Nederlands Juristenblad&lt;/em&gt;

32 (1957) 5-9; J.A. Jonkman, in 
&lt;em&gt;Handelingen. Eerste Kamer zitting 1956-1957,&lt;/em&gt;

67-68; I. Samkalden, in 
&lt;em&gt;Socialisme en Democratie&lt;/em&gt;

14 (1957) 81-83; F.J. Kranenburg, in 
&lt;em&gt;Ars Aequi&lt;/em&gt;

10 (1960-1961) 58-59; Ren&amp;eacute; Victor, in 
&lt;em&gt;Mededelingen van de Koninklijke Vlaamse Academie voor Wetenschappen,
Letteren en Schone Kunsten van Belgi&amp;euml;. Klasse der Letteren&lt;/em&gt;

19 (1957) no. 6, 3-32; J. in 't Veld, in 
&lt;em&gt;Rekenschap 4&lt;/em&gt;

(1957) 1-3; J. Valkhoff, in 
&lt;em&gt;Mens en Maatschappij&lt;/em&gt;

52 (1957) 1-2.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 851.
&lt;/p&gt;

&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

