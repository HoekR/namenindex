<biodes version="1.0">
  <fileDesc>
    <title>Manders, Antoon (1921-1972)</title>
    <ref target="http://resources.huygens.knaw.nl/bwn1880-2000/lemmata/bwn5/manders"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">manders</idno>
    <persName><name type="geslachtsnaam">Manders</name>, Antoon</persName>
    <sex value="1"/>
    <event type="birth" when="1921"/>
    <event type="death" when="1972"/>
    <state type="occupation">entertainer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/manders.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Manders, Antoon&lt;/strong&gt;, (artiestennaam &lt;b&gt;Dorus&lt;/b&gt;), komiek ('s-Gravenhage 24-10-1921 - Utrecht 26-2-1972). 
Zoon van Cornelis Petrus Manders, stukadoor, en Anna Geertruida
  Mathilda Kok. Gehuwd op 3-1-1946 met Anna Maria Josephina Hennen
  (geb. 1924). Uit dit huwelijk werden 2 zoons en 3 dochters
  geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/manders.jpg' alt='afbeelding van Manders, Antoon'&gt;Dat hij in de artistieke hoek terecht zou komen, stond voor
    Tom Manders al op jonge leeftijd vast. Hij keek hoog op tegen
    zijn acht jaar oudere broer Kees, die meteen vanaf de
    schoolbanken met veel flair het amusementsvak had gekozen: als
    conferencier, liedjeszanger en doortastend organisator van
    plaatselijke evenementen. Zelf tekende Tom als achtjarige
    moeiteloos tekenfilmfiguurtjes na, zodat het na de ULO voor de
    hand lag de driejarige avondstudie aan de Academie van
    Beeldende Kunsten in Den Haag te volgen. Inmiddels kreeg hij
    overdag zijn eerste teken- en schilderklusjes: reclameborden
    voor etalages ('Heden patates frites: 8 cent'), achterdoeken,
    programmaboekjes en affiches voor de kleine revuetjes van broer
    Kees en omslagtekeningen voor de teksten van komische
    voordrachten, die verschenen bij uitgeverij Jongeneel in Gouda.
    Op verscheidene van die omslagen tekende Manders al typetjes
    met een bolhoed, een druipsnor en een sigarenpeuk, het
    prototype van de 'Dorus'-figuur die hem later nationale faam
    zou brengen.&lt;/p&gt;
&lt;p&gt;Als decor- en afficheontwerper wist Manders zich eind jaren
    dertig en begin jaren veertig een behoorlijke reputatie te
    verwerven. Zijn werk had dynamiek, zwier en cartooneske humor
    en stak modern af tegen de krullerige vormgeving die toen nog
    gemeengoed was. Zo maakte hij in 1939 onder meer decors voor
    het Theater der Prominenten van een groep uit Duitsland
    gevluchte cabaretiers en ontwierp hij tot aan het begin van de
    Duitse bezetting affiches en decors voor operettes in het
    Amsterdamse theater Carr&amp;eacute;. Men prees hem om zijn speelse
    invallen, zijn zorgvuldige belettering en zijn
    perfectionisme.&lt;/p&gt;
&lt;p&gt;Aan dit werk kwam in maart 1943 een eind, toen Manders in
    het kader van de Arbeitseinsatz naar Duitsland werd gezonden,
    waar hij als schilder te werk werd gesteld op een vliegveldje
    nabij M&amp;uuml;nchen. Maar al na zes maanden wist hij te ontkomen
    en per trein terug te keren naar Nederland. De rest van de
    oorlog hielden de gebroeders Manders zich in leven met
    ruilhandel en het organiseren van clandestiene
    cabaretvoorstellingen. In de veronderstelling dat de oorlog na
    de geallieerde invasie in Normandi&amp;euml;, in juni 1944, snel
    voorbij zou zijn, schreef broer Kees in de laatste maanden van
    dat jaar een paar bevrijdingsliedjes, waarbij Tom de
    illustraties maakte. Nog bijna een half jaar moesten ze het
    kleurige drukwerk verborgen houden, maar toen zij er in mei
    1945 eindelijk mee op straat kwamen, deden ze prompt goede
    zaken.&lt;/p&gt;
&lt;p&gt;Aanvankelijk zette Tom Manders zijn ontwerperswerk voort.
    Tot zijn naoorlogse afnemers behoorden Heintje Davids, Lou
    Bandy, Circus Strassburger, de Hoofdstad Operette en het
    ABC-Cabaret van de pas uit Nederlands-Indi&amp;euml; teruggekeerde
    Wim Kan. Vooral het contact met Kan, die thematische
    programma's maakte met een belangrijke rol voor de decors en
    programmaboekjes, bracht hem op het idee een eigen cabaret te
    beginnen, waarin de vormgeving de toon zou zetten. Die droom
    werd op 1 mei 1953 verwezenlijkt op het Amsterdamse
    Rembrandtplein, waar de horecaondernemer Carel Kamlag de ruimte
    van de artiestensoci&amp;euml;teit NAR verbouwde tot de club
    'Saint-Germain-des-Pr&amp;eacute;s'. Hier kon Manders zijn
    creativiteit uitleven. Het etablissement werd ingericht naar
    Parijse snit, met fantasieterrasjes, biervaten als tafeltjes,
    namaak-clochards als bedienend personeel, een Parijse
    krantenkiosk als garderobe, een reclamezuil als telefooncel,
    een Rue Pissoir die naar de toiletten wees, en waslijnen
    waaraan schilderachtig ondergoed was opgehangen.&lt;/p&gt;
&lt;p&gt;Manders zelf - die overigens nog nooit in Parijs was geweest
    en dus alleen kon afgaan op foto's, films en folders - beperkte
    zich in het begin tot de artistieke leiding. Het optreden liet
    hij over aan beginnende artiesten als Jan Blaaser, Henk Elsink,
    Piet Hendriks en Aart Brouwer. Pas een jaar na de opening begon
    hij - met zonnebril, pruik met piekharen en streepjestruitje -
    als een existentialistische dichter quasi-po&amp;euml;tische
    onzingedichten voor te lezen. Uit die uitdossing ontstond
    gaandeweg de praatgrage zwerver 'Dorus', die met succes een
    lichte neiging tot stotteren overwon door vrolijke verhalen te
    vertellen in een quasi-Amsterdamse tongval. Om zijn
    verlegenheid te overwinnen en te doen wat hij als Tom Manders
    niet durfde, bood deze figuur hem de ideale vermomming: zijn
    mond achter de dikke druipsnor, zijn kalende schedel onder een
    zwarte pruik met haveloze bolhoed en zijn expressief
    geschminkte ogen achter een ziekenfondsbrilletje. Vooral die
    droevige-hondenblik gaf hem de vrijheid tot de grappige
    brutaliteiten die hem bij het Rembrandtpleinpubliek meteen
    populair maakten.&lt;/p&gt;
&lt;p&gt;Zo snel deed de mare van het nieuwe komische talent de
    ronde, dat Manders eind 1954 werd benaderd door de VARA met de
    vraag 'iets' voor de televisie te doen. Hij ging akkoord op
    voorwaarde dat het hele interieur van
    'Saint-Germain-des-Pr&amp;eacute;s' in de 'Vitus'-studio in Bussum
    zou worden nagebouwd en dat hij zelf het laatste woord zou
    hebben bij vormgeving en registratie. Bij regisseurs werd
    Manders berucht om zijn bemoeienissen met licht en
    cameravoering. Het licht moest 'blond' zijn om de lichtvoetige
    sfeer te onderstrepen, en de camera moest meestal op hem
    gericht zijn. Het komische effect schuilde naar zijn mening
    niet in het zotte gedrag van zijn tegenspelers, maar in de
    reactie daarop die in 'Dorus'' ogen stond te lezen. 'Ik ben de
    ster', zei hij, niet uit ijdelheid maar omdat hij exact meende
    te weten waar de grootste kracht van zijn typetje lag.&lt;/p&gt;
&lt;p&gt;De eerste uitzending vond plaats op 23 april 1955, waarna
    Manders twee seizoenen lang een maandelijks programma maakte en
    tot in 1963 in een lagere frequentie. Steeds vaker speelde hij
    met het medium televisie, bijvoorbeeld door een uitzending door
    de omroepster te laten afbreken met de mededeling dat er nu een
    rechtstreekse Eurovisiereportage zou volgen - in werkelijkheid
    een operetteparodie in playback - of door bestaande
    filmfragmenten zodanig met eigen opnamen te combineren dat het
    was alsof hij sc&amp;egrave;nes speelde met Sophia Loren of Brigitte
    Bardot.&lt;/p&gt;
&lt;p&gt;Op de radio, als uitsmijter van het VARA-amusementsprogramma
    
    &lt;em&gt;De Showboat&lt;/em&gt;

    op zaterdagavond, debuteerde Manders op 11 februari 1956.
    Producent Karel Prior koppelde 'Dorus' daar aan de veelzijdige
    organist Cor Steyn, die zes jaar lang zijn vaste begeleider zou
    zijn. Uit die tijd stammen Manders' bekendste liedjes, zoals
    'Twee motte', 'In me hoestbui op vier wiele', 'Als ik wist dat
    je zou kome' en een parodie op de aria van 'Figaro' uit 
    &lt;em&gt;De barbier van Sevilla&lt;/em&gt;

    van Rossini. Steeds vaker was 'Dorus' toen, onder meer voor de
    VARA, op tournee en steeds vaker ontbrak hij op het
    Rembrandtplein. Zijn compagnon Carel Kamlag zag zich zodoende
    in 1962 gedwongen de zaak te verbouwen tot bowlingcentrum.&lt;/p&gt;
&lt;p&gt;Voor de televisieshows die hij daarna maakte, koos de
    rusteloze, ambitieuze Manders telkens een andere vorm. De ene
    keer was het een korte speelfilm op locatie, de andere keer
    speelde hij gefilmde sketches of zong hij alleen maar liedjes.
    Een compilatieshow werd in 1967 op het internationale
    televisiefestival van Montreux bekroond met de Zilveren Roos.
    Deze compilatie bevatte twee klassiek geworden sc&amp;egrave;nes: een
    Tiroler drinklied, waarin 'Dorus' aan de lopende band volle
    bierpullen liet breken, en een sketch met 'Dorus' als uitvinder
    van een muizenval en Tom Manders in een dubbelrol als langzaam
    dronken wordende ambtenaar van het octrooibureau.&lt;/p&gt;
&lt;p&gt;Aangezien het mislukte plan om zelf producent en
    distributeur van 'Dorus'-films te worden hem zware verliezen
    had opgeleverd, besloot Manders in de zomer van 1967 om den
    brode weer een club te openen, ditmaal in Rotterdam. Uit die
    club maakte hij datzelfde najaar de televisieserie 
    &lt;em&gt;Bij Dorus op schoot&lt;/em&gt;

    , waarin kinderen op zijn schoot liedjes zongen. De sc&amp;egrave;ne
    met een tweejarig meisje dat eindeloos 'Poessie mauw' zong,
    werd een vaak herhaald hoogtepunt uit de Nederlandse
    televisiehistorie. Maar ook deze club was - mede door Manders'
    vele nevenactiviteiten - geen lang leven beschoren. In februari
    1970 gingen de deuren dicht.&lt;/p&gt;
&lt;p&gt;Gestaag werkte Manders aan het wegwerken van zijn schulden,
    onder meer door met grote krachtsinspanningen grammofoonplaten
    te maken, waarvan bedrijven als Esso, Erdal en Albert Heijn
    gegarandeerd honderdduizend exemplaren afnamen. De onschuldige
    po&amp;euml;zie uit zijn eerste liedjes maakte nu plaats voor een
    iets filosofischer toonzetting, waarin voor het eerst ook iets
    doorklonk van zijn binnenvetterige en stijfkoppige
    doorzettingsvermogen: 'Up en down kent iedereen / Up en down
    moet je alleen, van binnen verwerken / Laat niets merken /
    Speel de clown...'&lt;/p&gt;
&lt;p&gt;In 1971 slaagde de inmiddels hevig overwerkte Tom Manders er
    nog &amp;eacute;&amp;eacute;n keer in een televisieuitzending te maken die
    geschiedenis schreef. Op 6 november van dat jaar zat hij als
    wassen beeld van 'Dorus' bij Madame Tussaud in Amsterdam,
    terwijl een verborgen camera de reacties van de voorbijgangers
    registreerde - en ook hun aanvankelijke ongeloof om het trillen
    van een ooglid. Dat hij toen al geruime tijd door pijnen werd
    geplaagd, hield de zwijgzame Manders voor de buitenwereld
    verborgen. Begin 1972 bracht een auto-ongeluk hem in het St.
    Antonius Ziekenhuis in Utrecht, waar kanker werd geconstateerd.
    Na drie weken stierf hij aan een hartaanval.&lt;/p&gt;
&lt;p&gt;Tom Manders was in Nederland de eerste artiest die pure
    televisie maakte. Zijn visuele vondsten en montagetechnieken
    waren niet aan het theater of de film ontleend, maar waren
    alleen op het televisiescherm mogelijk. Waar anderen de formule
    van cabaret of revue eenvoudig naar de studio overplaatsten,
    verrichtte hij pionierswerk door de televisie tot een
    zelfstandig amusementsmedium te maken. Behalve door zijn
    populaire liedjes zal Manders dan ook in de herinnering
    voortleven als 'Dorus', de figuur die zorgde voor een
    aanzienlijke reeks historische televisiemomenten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Tom Manders in het
  Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Plakboek van Dorus&lt;/em&gt;

    (Amsterdam 1958). Een overzicht van televisieuitzendingen en
    films waarin Manders optrad in: Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen 1984) 625-626.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Bob Wallagh, 
  &lt;em&gt;TV Parade / Portret van Tom Manders&lt;/em&gt;

  (Helmond z.j.); Barbara Plugge, 
  &lt;em&gt;Dorus is niet dood&lt;/em&gt;

  (Haarlem 1977); Rolf Boost, 
  &lt;em&gt;Speel de clown. Het andere leven van Dorus alias Tom
  Manders&lt;/em&gt;

  (Amsterdam 1981).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Rolf Boost, 
  &lt;em&gt;Speel de clown&lt;/em&gt;

  (Amsterdam 1981) 138 [A. Manders als 'Dorus'].&lt;/p&gt;
&lt;p&gt;Henk van Gelder&lt;/p&gt; 
&lt;dtml-var bwn_footer&gt;</text>
  </biography>
</biodes>

