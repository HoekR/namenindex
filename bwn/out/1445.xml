<biodes version="1.0">
  <fileDesc>
    <title>Posthumus, Nicolaas Wilhelmus (1880-1960)</title>
    <ref target="http://resources.huygens.knaw.nl/bwn1880-2000/lemmata/bwn1/posthumus"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">posthumus</idno>
    <persName><name type="geslachtsnaam">Posthumus</name>, Nicolaas Wilhelmus</persName>
    <sex value="1"/>
    <event type="birth" when="1880"/>
    <event type="death" when="1960"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/POSTHUMUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Posthumus, Nicolaas Wilhelmus&lt;/strong&gt;, historicus (Amsterdam 26-2-1880 - Laren (NH) 18-4-1960). 
Zoon van Nicolaas Wilhelmus Posthumus, directeur van een HBS met
3-jarige cursus en aardrijkskundige 
&lt;em&gt;(NNBW,&lt;/em&gt;

II kol. 1122), en Huibertje IJzerman. Uit zijn eerste huwelijk met
Dorothea Maria van Loon op 20-7-1908 werden 1 zoon en 1 dochter
geboren. Na de scheiding op 1-8-1928 gehuwd op 7-1-1931 met 
Willemien Hendrika van der Goot. Uit dit huwelijk werd 1 dochter
geboren.

&lt;img src=&amp;quot;images/POSTHUMUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Posthumus, Nicolaas Wilhelmus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na in zijn geboorteplaats het stedelijk gymnasium te hebben bezocht,
ging Posthumus aan de Universiteit van Amsterdam studeren in de
juridische faculteit, waar hij in 1904 het doctoraal examen in de
rechtswetenschap, in 1906 het doctoraal examen in de staatswetenschap
aflegde. In 1908 promoveerde hij in de rechtswetenschap op stellingen,
en dezelfde dag in de staatswetenschap op het proefschrift 
&lt;em&gt;De geschiedenis van de Leidsche lakenindustrie. I De
Middeleeuwen.&lt;/em&gt;

('s-Gravenhage, 1908). Hij zou het onderwerp niet meer loslaten :
in de grote serie van Rijks Geschiedkundige Publication publiceerde hij
de 
&lt;em&gt;Bronnen tot de geschiedenis van de Leidsche textielnijverheid&lt;/em&gt;

('s-Gravenhage, 1910-1922. 6 dln.) om ten slotte het tweede deel
van zijn dissertatie, dat de nieuwe tijd tot het einde der 18de eeuw
behandelde, in 1939 te doen verschijnen in twee lijvige banden. Het
boek in zijn geheel kan nog altijd als een standaardwerk op het tot
dusver verwaarloosde gebied van de Nederlandse nijverheidsgeschiedenis
gelden.&lt;/p&gt;
&lt;p&gt;Inmiddels was hij in 1907 tot leraar in de staatswetenschappen en
handelsrecht aangesteld aan de Openbare Handelsschool te Amsterdam,
waarvan zijn oom J. IJzerman directeur was. Hij bleef dit tot 1913,
toen hij werd benoemd tot hoogleraar in de economische geschiedenis aan
de nieuwe Handelshogeschool te Rotterdam - de eerste leerstoel voor dit
vak in Nederland. In 1921 kreeg hij een benoeming voor politieke en
economische geschiedenis aan de Universiteit van Amsterdam in de toen
opgerichte handelsfaculteit (later: economische faculteit), waarbij hij
tevens zitting kreeg in de faculteit der letteren. In de praktijk
doceerde hij alleen economische geschiedenis. In 1947 nam hij afscheid
van de economische faculteit, twee jaren later van de litteraire,
teneinde zich te kunnen wijden aan een nieuwe taak: het directeurschap
van de Leidse uitgeverij E.J. Brill. Nog verscheidene jaren heeft hij
deze functie uitgeoefend.&lt;/p&gt;
&lt;p&gt;Posthumus, die een tak van geschiedwetenschap vertegenwoordigde die
in Nederland nog nauwelijks was beoefend, heeft begrepen dat
verzameling en publikatie der geschiedbronnen het eerst nodige was. Uit
die overweging publiceerde hij, behalve de reeds vermelde
textielhistorische archivalia, een zestal delen documenten betreffende
de Nederlandse handelspolitiek in de 19de eeuw. Al hetgeen hij
bovendien in druk uitgaf, berustte op archiefstukken. Synthetische
overzichten wilde hij niet schrijven omdat hij de tijd daarvoor nog
niet gekomen achtte; tijdschriftartikelen en boekbesprekingen bracht
hij zelden. Zijn formidabele activiteit richtte zich vooral op de
oprichting van instellingen, die het historisch onderzoek konden
bevorderen; hij was hierin een ware pionier. In 1914 kwam op zijn
initiatief de vereniging Het Nederlandsch Economisch-Historisch Archief
te 's-Gravenhage tot stand, die zich ten doel stelde het bewaren
van ondememingsarchieven en ander historisch materiaal op economisch
terrein. De vereniging begon de publikatie van een 
&lt;em&gt;Economisch-Historisch&lt;/em&gt;

(thans: 
&lt;em&gt;Economisch- en Sociaal-Historisch&lt;/em&gt;)
&lt;em&gt;Jaarboek,&lt;/em&gt;

gaf voorts een serie Werken uit en richtte in 1932 te Amsterdam een
economisch-historische bibliotheek in. In 1935 werd hij de stichter en
directeur van het Internationaal Instituut voor Sociale Geschiedenis te
Amsterdam, dat bijeenbrenging en ordening beoogde van documenten
betreffende de sociale geschiedenis in binnen- en buitenland met name
op het terrein van het socialisme en arbeidersbeweging; een tijdschrift
op dit gebied, de 
&lt;em&gt;International Review for Social History&lt;/em&gt;

(1936-1939, herboren in 1956) kwam tot stand, alsmede een 
&lt;em&gt;Bulletin of the International Institute for Social History&lt;/em&gt;

(1937-1955), beide onder zijn leiding.&lt;/p&gt;
&lt;p&gt;Het derde grote project dat te danken was aan zijn initiatief was
het na het einde van de Tweede Wereldoorlog opgerichte Rijksinstituut
voor Oorlogsdocumentatie te Amsterdam. Ook hier was de doelstelling:
verzamelen van historisch materiaal - ditmaal betreffende de jaren van
de Duitse bezetting - alsook het publiceren van bronnen en
beschrijvende geschiedwerken. Terzelfder tijd nam hij bovendien het
initiatief tot oprichting van een 'politiek-sociale faculteit'
aan de Universiteit van Amsterdam, naderhand omgedoopt in
'faculteit der sociale wetenschappen'.&lt;/p&gt;
&lt;p&gt;Van 1933 tot 1948 was hij voorzitter van het Nederlands Comit&amp;eacute;
voor geschiedkundige wetenschappen, de Nederlandse tak van het
Comit&amp;eacute; international des sciences historiques.&lt;/p&gt;
&lt;p&gt;Posthumus gevoelde zich in sterke mate tot het socialisme
aangetrokken, reeds in zijn studententijd; in het dispuutgezelschap
CLIO van het Amsterdams Studentencorps, waar hij lid van werd, trof hij
vele aanhangers van het marxisme aan, met wie hij ook na zijn
studententijd contact bleef houden. In zijn geschriften is echter van
de economische geschiedbeschouwing van het marxisme, het zogenaamde
historisch-materialisme, geen spoor te bekennen, en in de
sociaal-democratische beweging heeft hij nimmer een rol gespeeld. In
zijn optreden naar buiten geleek hij meer op een zeer actief zakenman
dan op een kamergeleerde. Hij kende veel mensen en wist altijd met
evenveel charme als doorzettingsvermogen de benodigde gelden voor zijn
talrijke projecten te verkrijgen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve geschriften en bronnenpublikaties in hieronder genoemd
artikel van Jansma : 
&lt;em&gt;Nederlandse prijsgeschiedenis&lt;/em&gt;

(Leiden, 1964. Dl. II) met medew. van F. Kelner; 
&lt;em&gt;De uitvoer van Amsterdam 1543-1545.&lt;/em&gt;

[Bew. door I.J. Brugmans en W.M. Zappey.] (Leiden, 1971).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;I.J. Brugmans, in 
&lt;em&gt;Economisch-Historisch Jaarboek&lt;/em&gt;

28 (1961) 281-287; T.S. Jansma, in 
&lt;em&gt;Jaarboek van de Maatschappij der Nederlandse Letterkunde te Leiden
1960-1961,&lt;/em&gt;

126-134; P.J. van Winter, in 
&lt;em&gt;Jaarboek der Koninklijke Nederlandse Akademie van Wetenschappen
1960-1961,&lt;/em&gt;

345-356.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek der Koninklijke Nederlandse Akademie van Wetenschappen
1960-1961&lt;/em&gt; afbeelding tegenover pagina 345.&lt;/p&gt;




&lt;p&gt;I.J. Brugmans&lt;/p&gt; 
&lt;dtml-var bwn_footer&gt;</text>
  </biography>
</biodes>

