<biodes version="1.0">
  <fileDesc>
    <title>Woldringh, Meinardus (1915-1968)</title>
    <ref target="http://resources.huygens.knaw.nl/bwn1880-2000/lemmata/bwn4/woldringh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">woldringh</idno>
    <persName><name type="geslachtsnaam">Woldringh</name>, Meinardus</persName>
    <sex value="1"/>
    <event type="birth" when="1915"/>
    <event type="death" when="1968"/>
    <state type="occupation">fotograaf</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Woldringh, Meinardus&lt;/strong&gt;, fotograaf (Groningen 16-3-1915 - Breda 9-10-1968). 
Zoon van Sebo Albertus Woldringh, vennoot van een handelszaak
  in ijzerwaren en aanverwante artikelen, en Swaantina Gesina
  Alberdina Potjer. Gehuwd op 6-6-1963 met Maria Barbera
  Boissevain. Uit dit huwelijk werden geen kinderen geboren.
  

  
  &lt;/p&gt;
&lt;p&gt;Na drie jaar studie aan de Landbouwhoogeschool te Wageningen
    besloot Meinard Woldringh - het 'eeuwige determineren van
    grassen' moe - in 1936 van zijn hobby, de fotografie, zijn
    beroep te maken. Dit vak zou hem, zo vermoedde hij, dichter tot
    de natuur brengen. In Amsterdam werd hij eerst volontair bij
    een fotograaf en later bij een reclameadviesbureau om daarna,
    van 1937 tot 1939, in M&amp;uuml;nchen een beroepsopleiding te
    volgen. In augustus 1940 opende hij een eigen atelier in het
    centrum van Den Haag.&lt;/p&gt;
&lt;p&gt;Door de oorlogsomstandigheden moest Woldringh zijn
    aanvankelijke plan zich toe te leggen op reclamefotografie
    laten varen; hij richtte zich daarom op portretten en
    dansfoto's. Zijn grootste belangstelling ging echter uit naar
    de kleurenfotografie, die in deze tijd de kinderschoenen juist
    aan het ontgroeien was. Hij heeft er tussen 1939 en 1941
    verschillende artikelen aan gewijd.&lt;/p&gt;
&lt;p&gt;Ook in organisatorisch opzicht deed Woldringh van zich
    spreken. Vanaf 1945 ondernam hij verschillende pogingen
    'kunstzinnig ingestelde' fotografen van verschillende
    richtingen in &amp;eacute;&amp;eacute;n vereniging bijeen te brengen. Graag
    had hij er de fotografensectie van de juist in 1945 opgerichte
    Vereniging van Beoefenaars der Gebonden Kunsten (GKF) bij
    betrokken, waarvan hij het ongekunstelde realisme zeer
    waardeerde, maar de pogingen tot samenwerking zijn steeds
    gestrand. Woldringhs wens een selecte groep te vormen werd
    uiteindelijk in 1949 verwezenlijkt in de reorganisatie van de
    Nederlandsche Fotografen Kunstkring (NFK), een vereniging die
    in 1902 was opgericht en in de jaren dertig in een impasse was
    geraakt. De vernieuwde NFK bood zijn leden gelegenheid foto's
    te laten zien - waarvoor elders nog maar weinig belangstelling
    bestond - en over het vak te discussi&amp;euml;ren. Eerst, van 1949
    tot 1951 en van 1953 tot 1965, als secretaris en vanaf 1965 als
    voorzitter was Woldringh de spil waar de vereniging om draaide.
    De betrokkenheid van de meeste leden bleek minder groot dan hij
    had gehoopt, zodat de NFK na een korte bloei opnieuw in een
    impasse raakte.&lt;/p&gt;
&lt;p&gt;Bestond Woldringhs vrije werk in de jaren veertig voor een
    aanzienlijk deel uit dansfoto's, in de twee daaropvolgende
    decennia was het de natuur die hem daartoe het meest
    inspireerde. Omstreeks 1950 voltrok zich ook in zijn manier van
    fotograferen een verandering. Deze is het beste te zien in zijn
    landschappen, waarvan voldoende voorbeelden bewaard zijn
    gebleven van v&amp;oacute;&amp;oacute;r en na deze omslag. Tot omstreeks
    1950 stond zijn werk in de traditie van het picturalisme, de
    stroming in de fotografie die onderwerpen en stijl ontleende
    aan de schilderkunst van de late 19e eeuw en aldus stemmige,
    net niet scherpe, in een warme tint afgewerkte foto's
    opleverde. De foto's uit de jaren vijftig en zestig drukken
    geen stemming of gedachte meer uit, maar laten de schoonheid
    van de verschijningsvormen zien. Ze zijn scherp gefotografeerd
    en op papier van een neutrale tint afgedrukt. De grote
    contrasten tussen licht en donker doen de complexe, grillige
    vormen die hij in de natuur vond, des te beter uitkomen:
    boomtakken die tegen een witte lucht afsteken, patronen in het
    zand, barsten in een laagje ijs, licht in beweging zijnd water
    dat het zand eronder voor het oog vertekent, een vanaf een hoog
    standpunt gefotografeerde rivierdelta et cetera.&lt;/p&gt;
&lt;p&gt;Woldringh was in de jaren vijftig niet de enige die op deze
    wijze de grafische mogelijkheden van zwart-witfotografie
    toepaste. Hij heeft zijn vrije werk echter met zoveel
    toewijding en onderlinge samenhang gemaakt dat er onmogelijk
    sprake kan zijn van gemakzuchtige navolging of van een
    'maniertje'. Woldringh mocht dan grote belangstelling voor
    kleurenfotografie hebben, zijn vrije werk bestaat grotendeels
    uit zwart-witfoto's. Aan het maken van afdrukken van de opnamen
    in kleur is hij nauwelijks toegekomen.&lt;/p&gt;
&lt;p&gt;De neergang van de portretfotografie als specialisme, de
    opkomst van de reclame- en kleurenfotografie en zijn niet
    overmatig grote zakelijkheid deden Woldringh - vermoedelijk in
    1954 - besluiten zijn Haagse atelier te sluiten en in vaste
    dienst te treden van de Nederlandse Rotogravure Maatschappij in
    Leiden. Tot kort voor zijn overlijden heeft hij de fotostudio
    van deze drukkerij en uitgeverij geleid. De voorzieningen voor
    reclamefotografie in kleur waren hier veel moderner en
    uitgebreider dan in Woldringhs eigen studio ooit mogelijk zou
    zijn geweest. Een tegenwicht voor de commerci&amp;euml;le
    afwegingen en de niet altijd even interessante opdrachten zocht
    Woldringh in zijn vrije werk. Het liefst zou hij iedere dag de
    natuur in zijn gegaan.&lt;/p&gt;
&lt;p&gt;Een aantal zaken zat Woldringh aan het einde van zijn leven
    tegen. Bij de impasse van de NFK voegden zich in 1968 de
    sluiting van de Rotogravure-studio en het verbreken van de
    verbintenis tussen Europhot, een Europese vereniging van
    beroepsfotografen, en het internationale vakblad 
    &lt;em&gt;Camera&lt;/em&gt;

    , waarvan Woldringh sinds 1960, namens Europhot, redactielid
    was geweest. Deze tegenslagen deden hem in 1968 een aanbod
    aanvaarden docent te worden aan de afdeling Fotografie en
    filmvormgeving van de Academie voor Beeldende Kunsten 'St.
    Joost' te Breda. Twee maanden na zijn aantreden overleed hij
    echter al.&lt;/p&gt;
&lt;p&gt;Woldringh heeft zijn leven grotendeels aan de fotografie
    gewijd. Serieus, kritisch en veeleisend zijnd, heeft hij vanaf
    1940 een vooraanstaande plaats in de Nederlandse fotografie
    ingenomen. Dezelfde eigenschappen maakten anderzijds dat hij
    zich nu en dan nogal direct, ontactisch en hard kon uitlaten.
    Dat nam niet iedereen voor hem in. Zijn vriendelijkheid en
    fijnzinnigheid gingen enigszins schuil achter verlegenheid en
    geslotenheid. Het vrije werk maakt zonder twijfel het
    belangrijkste deel uit van Woldringhs oeuvre. Veel van zijn
    beste natuurfoto's zijn echter nooit gepubliceerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Woldringh in het Studie- en
  documentatiecentrum voor fotografie van het Prentenkabinet der
  Rijksuniversiteit te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de onder L genoemde publikatie van Ingeborg
    Th. Leijerzapf en Ineke Oele-Kap.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Evert W.M. Rodrigo, De Nederlandse Fotografen
  Kunstkring: 1949-1970, een archief-onderzoek [Ongepubliceerde
  doctoraalscriptie vakgroep Kunstgeschiedenis, RU Leiden] (Leiden,
  1979); Ingeborg Th. Leijerzapf en Ineke Oele-Kap, 'Meinard
  Woldringh', in 
  &lt;em&gt;Geschiedenis van de Nederlandse fotografie in
  monografie&amp;euml;n en thema-artikelen&lt;/em&gt;

  . Onder red. van Ingeborg Th. Leijerzapf [e.a.] (Alphen aan den
  Rijn [etc.], 1984-); Hans Rooseboom, Meinard Woldringh
  (1915-1968), een fotograaf. Schets van zijn carri&amp;egrave;re
  [Ongepubliceerde doctoraalscriptie vakgroep Algemene Letteren, RU
  Utrecht] (Utrecht, 1991).&lt;/p&gt;
&lt;p&gt;Hans Rooseboom&lt;/p&gt; 
&lt;dtml-var bwn_footer&gt;</text>
  </biography>
</biodes>

