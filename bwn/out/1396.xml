<biodes version="1.0">
  <fileDesc>
    <title>Pincoffs, Lodewijk (1827-1911)</title>
    <ref target="http://resources.huygens.knaw.nl/bwn1880-2000/lemmata/bwn1/pincoffs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pincoffs</idno>
    <persName><name type="geslachtsnaam">Pincoffs</name>, Lodewijk</persName>
    <sex value="1"/>
    <event type="birth" when="1827"/>
    <event type="death" when="1911"/>
    <state type="occupation">ondernemer</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/PINCOFFS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pincoffs, Lodewijk&lt;/strong&gt;

(zich ook wel noemende &lt;b&gt;Ludovicus&lt;/b&gt;), koopman, reder en politicus (Rotterdam 7-6-1827 - New York 28-9-1911).

Zoon van Abraham Levie Pincoffs, handelaar in textiel en lotenverkoper,
en Roosje Polak. Gehuwd sinds 12-8-1851 met Esther Raphael. Uit dit
huwelijk werden 3 zoons geboren. 


&lt;img src=&amp;quot;images/PINCOFFS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pincoffs, Lodewijk&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Pincoffs kwam uit een goed gesitueerd commercieel joods milieu dat
contacten had met het jodendom in West-, Midden- en Zuid-Europa. Na
priv&amp;eacute;scholen in Rotterdam bezocht te hebben, ging hij naar een
handelsschool in Duitsland, deed praktijk op bij zijn broer Simon in
Engeland en te Antwerpen. Zo voorbereid volgde in 1849 zijn associatie
met zijn zwager Henry Polak Kerdijk. De firma Kerdijk en Pincoffs deed
in indigo en meekrap. Toen het laatste produkt door aniline werd
verdrongen schakelde de firma in 1857 over op algemene export naar
Afrika. Een broer van Kerdijk, Lodewijk, was hun representant op de
Afrikaanse kust.&lt;/p&gt;
&lt;p&gt;Intussen was de 28-jarige Pincoffs in 1856 in de Rotterdamse
gemeenteraad gekozen. Uiteraard hadden economische vraagstukken zijn
belangstelling. Zo zette hij zich in voor de vestiging van een
opslagplaats voor petroleumprodukten in het havengebied. Als leidende
figuur in de kiesvereniging Orde was zijn invloed bij de samenstelling
van de raad niet onbelangrijk. In 1858 werd Pincoffs lid van de
Provinciale Staten van Zuid-Holland. Van 1872-1879 maakte hij deel uit
van de Eerste Kamer - de eerste joodse Nederlander aan wie deze eer te
beurt viel. Ook in dit college hadden economische vraagstukken - de
Nieuwe Waterweg, spoorwegproblemen - maar ook het wetsontwerp-Van
Houten over beperking van kinderarbeid zijn belangstelling, al zag hij
wat het laatste betreft naast humanitaire voordelen ook praktische
bezwaren. Met een voor hem ongewoon bewustzijn van zijn grenzen wees
hij aanbiedingen om op te treden als minister van Financi&amp;euml;n in de
kabinetten-Fock (1868-1871) en -Kappeyne van de Coppello (1877-1879)
van de hand.&lt;/p&gt;
&lt;p&gt;Naast commerci&amp;euml;le en politieke ambities, bleek Pincoffs'
grote energie en eerzucht ook op maatschappelijk gebied. Hij was lid
van talloze verenigingen en instellingen die zich op charitatief gebied
en op het terrein van het onderwijs bewogen. Een hoogtepunt was voor
hem het voorzitterschap van de uitvoerende commissie ter viering in
Rotterdam van het zilveren ambtsjubileum van koning Willem III in 1874.
Een dieptepunt ongetwijfeld het niet toegelaten worden als jood tot de
soci&amp;euml;teit Amicitia.&lt;/p&gt;
&lt;p&gt;Naast zijn welslagen in het maatschappelijk leven had Pincoffs zijn
commerci&amp;euml;le belangen niet vergeten. Zijn Afrikaanse zaken
ontwikkelden zich geleidelijk, maar de dood van de bekwame Lodewijk
Kerdijk in 1861, voor wie geen evenwaardige opvolgers gevonden konden
worden, almede de vernietiging door brand van de hoofdfactorij te
Banana (toenmalig Kongo) luidden het begin van het einde in, al was dat
naar buiten nog niet zichtbaar. Immers de Rotterdamse kassier Marten
Mees, die reeds geld in deposito had gegeven, trad in 1862 nog met
enige andere personen voor .450.000 op als commanditaire geldschieter.
De Afrikaanse zaken werden toen ook, althans in naam, losgekoppeld van
de kwakkelende firma Kerdijk &amp;amp; Pincoffs, in drogerijen. In 1869
richtten deze heren met vele vooraanstaande personen, onder wie
burgemeester J. van Vollenhoven, onder de naam Afrikaansche
Handelsvereeniging een naamloze vennootschap op met aanvankelijk
2.200.000 kapitaal om de zaken in een andere rechtsvorm voort te
zetten.&lt;/p&gt;
&lt;p&gt;Ondertussen had Pincoffs, gevoelig reagerend op het in de jaren
'69 gunstige ondernemersklimaat, zijn commerci&amp;euml;le actieradius
vergroot. Hij werkte mee aan de oprichting van de Rotterdamsche Bank,
de Holland-Amerikalijn, de Nederlandsch-Indische Gas Maatschappij, de
vestiging van Heineken's Bierbrouwerijen te Rotterdam en nog vele
andere bedrijven. Uiteraard verwierf hij in deze groepen aantrekkelijke
functies. Ge&amp;iuml;nspireerd door de verwachte opkomst van de
Rotterdamse haven richtte hij in 1873 met behulp van Duits geld de
Rotterdamsche Handelsvereeniging op met het voor die tijd zeer grote
kapitaal van f.15.000.000. Deze wist concessie te verwerven voor grote
- toen althans -havenwerken op de door het bedrijfsleven nog niet
betreden linker Maasoever. Er was voor het eerst enig verzet tegen een
plan van Pincoffs, voornamelijk met het oog op ontbreken van waarborg
en het vermengen van zakelijke en persoonlijke belangen. Pincoffs, die
meesterlijk de p&amp;egrave;re noble speelde, won overtuigend en nam daarna
onmiddellijk ontslag uit de gemeenteraad. Met deze transactie was hij
geworden tot wat men toen beschouwde als 'la providence de
Rotterdam'. De bloem van de Rotterdamse burgerij wist hij ook bij
deze nieuwe onderneming te betrekken. Burgemeester Van Vollenhoven
liep, dagelijks op weg naar het stadhuis, bij hem aan om de belangen
van Rotterdam te bespreken. De machtige M. Mees was in innige
vriendschap met hem verbonden.&lt;/p&gt;
&lt;p&gt;Zijn Afrikaanse zaken gingen evenwel in de jaren '70 achteruit.
Door financi&amp;euml;le kunstgrepen trachtte hij het verlies te
elimineren. Een in 1875 met &amp;pound; 40.000 begonnen speculatie in
Peruaanse effecten maakte door haar mislukking de zaak nog erger.
Steeds meer kredietpapier kwam in omloop en de onregelmatigheden in de
boekhouding werden steeds ernstiger. Weer greep Pincoffs hoger: prins
Hendrik der Nederlanden aanvaardde in 1877 het erevoorzitterschap van
de Afrikaansche Handelsvereeniging en ondertekende een circulaire ter
aanbeveling van verschaffing van meer kapitaal aan deze, zoals maar al
te spoedig aan de dag zou treden, verloren onderneming. Ook met de
kroonprins van Pruisen -de Afrikaanse problemen stonden toen in de
Europese politiek op de voorgrond - was Pincoffs in nauw contact. De
grote reis van Stanley langs de Kongo stroomafwaarts wekte de hoop op
nieuwe mogelijkheden aan de mond van de rivier. Pincoffs trad met hem
in nauwe relatie en lonkte mede naar Belgisch kapitaal. De grote
plannen van Leopold II met dat deel van Afrika lokten ook hem aan. Maar
deze hulp, zo al re&amp;euml;el aanwezig, kwam te laat. In mei 1879 klapte
het Pincoffs-imperium in elkaar na krampachtige fantastische laatste
reddingspogingen. Als frauduleus bankroetier kon hij nog net naar de
Verenigde Staten ontsnappen. Pincoffs werd bij verstek tot acht jaar
gevangenisstraf veroordeeld. De zwakkere Henry Kerdijk werd reddeloos
meegesleurd en moest het straf rechtelijk gelag betalen. Hij kreeg twee
jaar gevangenisstraf. Zo onverwacht kwam deze deb&amp;acirc;cle, dat de
aandelen van de Afrikaansche Handelsvereeniging op 's mans
vluchtdag nog bijna op pari stonden. Het deficit van deze onderneming
bleek ten slotte .9.501.006, 82 te bedragen, een veelvoud van wat de
vervalste boekhouding aangaf. De gemeente Rotterdam nam tenslotte de
bezittingen van de Rotterdamsche Handelsvereeniging over.&lt;/p&gt;
&lt;p&gt;Het is opmerkelijk en eigenlijk, achteraf gezien, onbegrijpelijk,
dat Pincoffs steeds het volste vertrouwen heeft genoten. Zelfs zijn
tegenstanders dachten niet aan bedrog. Zijn commissarissen tekenden
ongezien de vele falsificaties die hij hun voorlegde. Zijn dominerende,
biologerende geen tegenspraak duldende persoonlijkheid, overtuigd dat
hij elke tegenslag met onbegrensd zelfvertrouwen door overdonderen de
baas kon worden, is mogelijkerwijs hiervoor een verklaring. Pincoffs
werd als het ware meegezogen door zijn ambities en zelfvertrouwen,
waarmee hij die stroom zelfs vooruit wilde zijn, maar tenslotte
overspoeld werd.&lt;/p&gt;
&lt;p&gt;In de Verenigde Staten kwam Pincoffs nooit meer aan de slag. Een
handel in sigaren floreerde niet. Ook journalistieke werkzaamheden
boden geen soelaas en hij stierf in benarde omstandigheden. Ondanks
zijn grote tekortkomingen kan hem niet de eer ontzegd worden dat hij
Rotterdam in de 19de eeuw in de economische vaart heeft helpen
voortstuwen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Geschiedenis van de Rotterdamsche Bank in hoofdstukken door B.O.&lt;/em&gt;

[= B. Oldenkott] 2e dr. ([Rotterdam], 1869) passim; H. Kerdijk en L.
Pincoffs, 
&lt;em&gt;Stenographisch Verslag van het getuigenverhoor en de pleidooien
gehouden voor den Hoogen Raad der Nederlanden&lt;/em&gt;

(Utrecht, 1880); J.C.W. Loos, 
&lt;em&gt;De Rotterdamsche catastrophe. Open brief aan den WelEdel Gestrengen
Heer Mr. J.C. Reepmaker&lt;/em&gt;

(Rotterdam, 1880) passim; C.W. Vermeulen, 
&lt;em&gt;Rapport [over] de Afrikaansche Handels-Vereeniging en haar
werkkring, aan den Hoogen Raad der Nederlanden&lt;/em&gt;

(Rotterdam, 1880); F. Netscher, 'L. Pincoffs', in 
&lt;em&gt;De Hollandsche Revue&lt;/em&gt;

16 (1911) 622-627; J. Hudig, in 
&lt;em&gt;Rotterdamsch Jaarboekje&lt;/em&gt;

10 (1912) 175-185; L.J.C.J. van Ravesteyn, 
&lt;em&gt;Rotterdam in de negentiende eeuw. De ontwikkeling der stad&lt;/em&gt;

(Rotterdam, 1924) 77-91; L.P.J. Bouman, 'Lodewijk Pincoffs', in

&lt;em&gt;Vragen des Tijds&lt;/em&gt;

53 (1927) II, 1-18; Adolph L. Pincoffs, 'Lodewijk Pincoffs', in

&lt;em&gt;Rotterdamsch Jaarboekje 1927,&lt;/em&gt;

68-74; L.J. Rogier, 
&lt;em&gt;Uit de geschiedenis der Nederlandsche gouwen. Aan de monden van de
Rotte en de Schie&lt;/em&gt;

(Utrecht, 1933) 151-156; S. Hofstra, 'Eenige gegevens over het
schip ,,Lodewijk&amp;quot; en over den handel op West Afrika in de
negentiende eeuw', in 
&lt;em&gt;Rotterdams Jaarboekje 1938,&lt;/em&gt;

179-195; W.C. Mees, 
&lt;em&gt;Man van de daad. Mr. Marten Mees en de opkomst van Rotterdam&lt;/em&gt;

(Rotterdam, [1946]) 400-467; 
&lt;em&gt;Rotterdam, de poort van Europa...&lt;/em&gt;

Onder red. van J. Schraver. Met medew. van J.W. Bonebakker e.a.
(Rotterdam [enz.], 1946) 49-60; L.J. Rogier, 
&lt;em&gt;Rotterdam in het derde kwart van de negentiende eeuw&lt;/em&gt;

(Rotterdam, 1953) 63-84; C. Gerretson, 
&lt;em&gt;Geschiedenis der &amp;quot;Koninklijke&amp;quot;&lt;/em&gt;

3e dr. (Baarn, 1971) II, 249-253; 257-258; H. Muller, 
&lt;em&gt;Muller. Een Rotterdams zeehandelaar Hendrik Muller Szn
(1819-1898).&lt;/em&gt;

(Schiedam, 1977) 303-340; A.F. Schepel, 
&lt;em&gt;Polak. Polak Kerdijk. Kerdijk. Een familiegeschiedenis sedert
1779&lt;/em&gt;

('s-Gravenhage, [1977]) passim; L. Kerdijk, 
&lt;em&gt;West-Afrika. Reisjournaal van L. Kerdijk.&lt;/em&gt;

Ingel. door A.F. Schepel (Schiedam, 1978) passim; A.J. Oosterwijk, 
&lt;em&gt;Vlucht na victorie&lt;/em&gt;

(Rotterdam, 1979).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Wikipedia: http://nl.wikipedia.org/wiki/Afbeelding:LodewijkPincoffs.jpg#file [19-7-2007].
&lt;/p&gt;




&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

