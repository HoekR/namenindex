<biodes version="1.0">
  <fileDesc>
    <title>Heukelum, Gerardus Wilhelmus van (1834-1910)</title>
    <ref target="http://resources.huygens.knaw.nl/bwn1880-2000/lemmata/bwn2/heukelum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heukelum</idno>
    <persName><name type="geslachtsnaam">Heukelum</name>, Gerardus Wilhelmus van</persName>
    <sex value="1"/>
    <event type="birth" when="1834"/>
    <event type="death" when="1910"/>
    <state type="occupation">r.k. priester</state>
    <state type="occupation">kunsthistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HEUKELUM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heukelum, Gerardus Wilhelmus van&lt;/strong&gt;, RK geestelijke en kunstkenner (Pannerden 20-12-1834 - Jutphaas 30-6-1910).

Zoon van Henrikus van Heukelum, baksteenfabrikant, en Amoldina Arntz.


&lt;img src=&amp;quot;images/HEUKELUM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heukelum, Gerardus Wilhelmus van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Heukelums vader, oorspronkelijk landbouwer, was door zijn
huwelijk met een dochter van een steenbakker in de baksteenindustrie
terechtgekomen. Doordat hij zijn kinderen in andere
steenbakkersfamilies liet introuwen, ontstond een soort oligarchie die
het economische leven in de Liemers en de Over-Betuwe geruime tijd
heeft beheerst.&lt;/p&gt;
&lt;p&gt;De jongste zoon, Gerardus, had reeds in zijn jeugd grote
belangstelling voor architectuur en beeldende kunst. Toen hij twaalf
jaar oud was, werd besloten dat hij priester zou worden. Hij begon zijn
opleiding aan het klein seminarie te Culemborg, dat geleid werd door
jezu&amp;iuml;eten. Over het onderricht daar was hij niet erg te spreken,
zodat hij in 1848 zijn studie voortzette aan het seminarie Hageveld te
Voorhout. Het onderwijs aan die instelling beviel hem veel beter. In
zijn Hageveldse tijd kwam hij voor het eerst in aanraking met de
geschriften van Joseph Alberdingk Thijm, kunstcriticus en voorman van
de katholieke herleving, die van grote invloed op hem zouden zijn. In
1855 deed hij toelatingsexamen voor de hogere priesterstudi&amp;euml;n, die
aanvankelijk weer te Culemborg plaatsvonden en vanaf 1857 in het nieuwe
groot-seminarie Rijsenburg, dat onder leiding stond van Andreas
Ignatius Schaepman, een figuur met wie Van Heukelum nog veel te maken
zou krijgen. In 1859, kort voor zijn afstuderen, kwam hij tijdens een
reis naar Duitsland in contact met een aantal leidinggevende figuren
van de neogotische beweging in het Rijnland, o.a. de Akense kanunnik
Franz Bock (1823-1899), beschermer van de jonge beeldhouwer F.W.
Mengelberg (1837-1919), en August Reichensperger (1808-1898), groot
stimulator van de bouw van de Keulse dom en vruchtbaar publicist.
Aangespoord door deze ontmoetingen begon hij zich nu serieus in de
studie der kerkelijke kunst te verdiepen. Hij hoopte benoemd te worden
tot kapelaan in een kleine dorpsparochie, zodat hij zich in alle rust
aan zijn studi&amp;euml;n zou kunnen wijden. Het liep echter anders.&lt;/p&gt;
&lt;p&gt;Na zijn priesterwijding, die op 10 augustus 1859 plaats had, werd
hij door aartsbisschop J. Zwijsen benoemd tot kapelaan aan de
St.-Catharinakathedraal te Utrecht. Aangezien deze kerk gerestaureerd
moest worden, zou een priester met verstand van kerkelijke kunst daar
goede diensten kunnen bewijzen. Kort na Van Heukelums benoeming aan de
St.-Catharina werd de Rijsenburgse seminariepresident Schaepman daar
pastoor. Van Heukelum is bij de kerkrestauratie, die plaats vond onder
leiding van H.J. van den Brink (1816-1882), betrokken geweest. Bij deze
restauratie werd de betrekkelijk eenvoudige laat-gotische kerk met
behulp van stuc getransformeerd in een rijk gedecoreerde klassiek
gotische kathedraal.&lt;/p&gt;
&lt;p&gt;Van Heukelum heeft naderhand steeds volgehouden van het begin af
zeer kritisch tegenover deze restauratie te hebben gestaan. Het is
echter aannemelijker dat hij zich pas geleidelijk van dergelijke
restauratieopvattingen heeft gedistantieerd. Zijn eigen inzichten
hebben waarschijnlijk pas in latere jaren vorm gekregen. Buiten Utrecht
kon Van Heukelum nog weinig invloed uitoefenen.&lt;/p&gt;
&lt;p&gt;Pas in 1868, wanneer Schaepman aartsbisschop van Utrecht wordt,
verandert dit. In tegenstelling tot zijn voorganger Zwijsen had deze
grote belangstelling voor kerkelijke kunst. Hij stelde zich geheel
achter de idee&amp;euml;n die Van Heukelum inmiddels had ontwikkeld. Alle
plannen voor kerkbouw en restauratie moesten nu aan Van Heukelum worden
voorgelegd. Anders dan de richting van Alberdingk Thijm en P.J.H.
Cuypers, die zich vooral baseerde op de dertiende-eeuwse Franse gotiek,
meende Van Heukelum dat men de uitgangspunten voor kerkelijke kunst in
de eerste plaats moest zoeken binnen de eigen landsgrenzen, en wel in
het bijzonder bij de Nederlandse baksteengotiek van de late
middeleeuwen. In zijn voorkeur voor baksteenbouw komt wellicht ook zijn
herkomst uit een steenbak-kersfamilie tot uiting. In geografisch
opzicht werd wel een beperking aangebracht: Nederlands betekende veelal
Nederrijns, en wel met inbegrip van het Duitse Nederrijngebied.&lt;/p&gt;
&lt;p&gt;Om de geestelijkheid voor zijn idee&amp;euml;n te winnen, richtte hij in
1869 het Sint-Bernulphus-Gilde op, naar het voorbeeld van het Belgische
Sint-Thomas-en Lucasgilde. Deze vereniging, waarvan Van Heukelum deken
(voorzitter) werd, poogde bij de geestelijkheid belangstelling te
wekken voor kerkelijke kunst door het organiseren van lezingen en
excursies, alsmede door de uitgave van een tijdschrift 
&lt;em&gt;Het Gildeboek,&lt;/em&gt;

na 1886 voortgezet tot 1917 onder de titel 
&lt;em&gt;Verslag van het St.-Bernulphus-Gilde.&lt;/em&gt;

Aanvankelijk was een volledig lidmaatschap alleen voor geestelijken
mogelijk, sinds 1886 konden ook anderen gewoon lid worden. Gedurende de
eerste jaren nam het aantal leden snel toe, daarna trad een stagnatie
op, die weliswaar werd overwonnen, doch zich telkens zou herhalen. Van
Heukelum was binnen het gilde in feite almachtig, anderen hadden weinig
te vertellen. Dit werkte op den duur verstarrend en is het gilde ten
slotte zelfs noodlottig geworden. Niettemin heeft het activiteiten van
belang ontplooid.&lt;/p&gt;
&lt;p&gt;Van Heukelum had reeds in zijn studietijd kerkelijke kunst
verzameld. Deze collectie vormde de kern van het in 1868 opgerichte
Aartsbisschoppelijk Museum in Utrecht. Hij had met dit museum een
tweeledig doel voor ogen: in de eerste plaats werden zo belangrijke
objecten voor vernietiging gevrijwaard en in de tweede plaats konden de
verzamelde voorwerpen als voorbeeld voor nieuwe scheppingen dienen. In
de negentiende eeuw werden verscheidene musea met dit oogmerk
opgericht. De collecties van het Aartsbisschoppelijk Museum zijn thans
opgenomen in het Rijksmuseum Catharijneconvent te Utrecht.&lt;/p&gt;
&lt;p&gt;De belangrijkste taak die Van Heukelum zich had gesteld, was het
bijeenbrengen van een groep kunstenaars die zijn idee&amp;euml;n in de
praktijk kon brengen. In vrij korte tijd wist hij vier kunstenaars aan
zich te verbinden, die al spoedig de bijnaam Utrechts 'Kwartet'
kregen. In 1868 was hij in contact gekomen met de uit Keulen afkomstige
beeldhouwer Mengelberg, die zich, waarschijnlijk mede op instigatie van
Van Heukelum, in Utrecht vestigde. Eveneens uit Keulen afkomstig was de
glazenier Heinrich Geuer (1841-1904), een zeer produktief, maar
onevenwichtig kunstenaar. Uit Nederland kwam de edelsmid Gerard Brom,
wiens plaats spoedig werd ingenomen door zijn zoon Jan. Met het vinden
van een geschikte architect had Van Heukelum aanvankelijk wat moeite.
De toen al bekende architect Cuypers kwam wegens zijn afwijkende
denkbeelden niet in aanmerking. Tussen 1868 en 1870 testte Van Heukelum
een aantal architecten, die hij gedeeltelijk ontwerpen van anderen,
o.a. Mengelberg, liet uitvoeren. De architect die uiteindelijk het
meest aan zijn bedoelingen bleek te beantwoorden, was Alfred Tepe
(1840-1920); hij werd het vierde lid van het Utrechtse
'Kwartet'.&lt;/p&gt;
&lt;p&gt;De bemoeienissen van Van Heukelum als artistiek adviseur van de
aartsbisschop stuitten wel op tegenstand. Om die redenen greep Van
Heukelum de kans ergens pastoor te worden met beide handen aan. In het
dorp Jutphaas, waar hij in 1873 zijn intrede deed en tot zijn dood zou
blijven, kreeg hij bovendien de mogelijkheid geheel naar eigen inzicht
een kerk te bouwen en in te richten. Toen de inrichting van dit gebouw
nagenoeg voltooid was publiceerde hij een uitvoerige beschrijving
hierover, die kan worden beschouwd als de beste samenvatting van zijn
idee&amp;euml;n.&lt;/p&gt;
&lt;p&gt;Ook na zijn benoeming te Jutphaas bleef hij zich actief en met
succes met kerkbouwzaken bemoeien. Tussen 1875 en 1883 werd er in het
aartsbisdom Utrecht vrijwel geen kerk gebouwd of ingericht waar het
Utrechts 'Kwartet' niet bij was betrokken. Dit veranderde na de
dood van Schaepman in 1883. Onder het bewind van aartsbisschop P.M.
Snickers (1883-1895), voordien bisschop van Haarlem, nam de invloed van
Van Heukelum iets af. Ook anders geori&amp;euml;nteerde kunstenaars kregen
toen in het aartsbisdom een kans. Van Heukelums principes hadden
inmiddels echter dusdanig vaste voet gekregen, dat zij ook toen de
overhand behielden. Onder aartsbisschop H. van de Wetering (1895-1929),
zelf afkomstig uit de kring van het Sint-Bernulphus-Gilde, nam Van
Heukelums invloed weer iets toe. Zijn verdiensten werden in 1900 erkend
door zijn benoeming tot kanunnik van het Utrechtse
kathedraalkapittel.&lt;/p&gt;
&lt;p&gt;Na 1900 kwamen in de kerkelijke kunst nieuwe tendensen naar voren,
die geleidelijk aan ook in het aartsbisdom Utrecht doordrongen.
Ofschoon Van Heukelum zich hiertegen wel verzette, kon hij toch het tij
niet meer keren. Tepe verhuisde in 1907 naar Duitsland, Geuer stierf in
1904 en Jan Brom toonde zich van de nieuwe idee&amp;euml;n allerminst
afkerig. Alleen Mengelberg bleef de oude principes trouw. In het
Sint-Bernulphus-Gilde bleek nu hoe groot het gevaar van een sterk
geconcentreerde leiding was. Van Heukelum kon, mede door zijn
verslechterende gezondheid, het gilde niet meer goed leiden, doch voor
een ander plaats maken wilde hij niet. In 1907 staakte het gilde zelfs
alle activiteiten. Pas na Van Heukelums dood zou het in andere vorm
herleven.&lt;/p&gt;
&lt;p&gt;Wat betreft de invloed die Van Heukelum uitgeoefend zou hebben op
'zijn' kunstenaars is er wel gesproken over de dictatuur van
Van Heukelum. Hij zou zijn kunstenaars geheel vastgelegd hebben op de
navolging van oude voorbeelden en hun geen enkele vrijheid hebben
gegund. Hij heeft inderdaad de inrichting van zijn kerk in Jutphaas
zelfontworpen en ook elders duidelijke voorbeelden ter navolging
aanbevolen. Zijn oogmerk was daarbij dat men zich door het volgen van
goede voorbeelden dusdanig in de vormentaal der gotiek moest inleven,
dat men daarin tot zelfstandige scheppingen kon komen. Bij nauwkeurige
beschouwing van de werken van het Utrechts 'Kwartet', in het
bijzonder bij Mengelberg, zal duidelijk blijken dat de vormen der
gotiek dikwijls met de nodige vrijheid werden toegepast, al zijn
bepaalde details op bestaande voorbeelden terug te voeren. Van Heukelum
had zeker autoritaire trekken, doch te spreken van een artistieke
dictatuur is overdreven en onrechtvaardig.&lt;/p&gt;
&lt;p&gt;Reeds Alberdingk Thijm had zich in zijn geschriften fel gekeerd
tegen het gemakzuchtige utilitarisme van veel geestelijken, en Van
Heukelum besloot op die weg voort te gaan. Ook was hij bezorgd over de
invloed van de opkomende massa-industrie, die zich ook op het gebied
der devotionalia manifesteerde en het land met een stortvloed van
minderwaardige produkten begon te overstromen. Hiertegenover diende men
de beginselen van een waardige en eerlijke kunst in brede kring bekend
te maken. Daartoe greep Van Heukelum, in navolging van o.a. Thijm en
Reichensperger, terug op de beginselen der middeleeuwse kunst. Als
kunsttheoreticus is hij geen zeer oorspronkelijk denker. Zijn
concepties hebben echter het aanzien gegeven aan tal van kunstwerken,
welker waarde thans weer opnieuw gewaardeerd wordt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Enige aantekeningen en schetsen in
collectie-St.-Bernulphus-Gilde in Rijksmuseum Catharijne-convent
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve 
&lt;em&gt;Van sunte Christoffels beelden&lt;/em&gt;

('s-Gravenhage, 1865): met H.J.A.M. Schaepman, 
&lt;em&gt;De St. Nicolaas-kerk van Jutfaas&lt;/em&gt;

(Utrecht, [1906]): volledig overzicht van publikaties in hieronder
genoemd werk van A.J. Looyenga.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Alb. van Rooijen, in 
&lt;em&gt;Utrechtsch Jaarboekje&lt;/em&gt;

70 (1911) X-XXX en 71 (1912) XXXVI-XXXVII; Gerard Brom, 
&lt;em&gt;De herleving van de kerkelijke kunst in katholiek Nederland&lt;/em&gt;

(Leiden, 1933); D.P.R.A. Bouvy, 'Enige bewijzen voor de
'dictatuur' van Van Heukelum', 
&lt;em&gt;Miscellanea J.Q. van Regieren Altena&lt;/em&gt;

(Amsterdam, 1969) 222-223; H.P.R. Rosenberg, 
&lt;em&gt;De 19de-eeuwse kerkelijke bouwkunst in Nederland&lt;/em&gt;

('s-Gravenhage, 1972); A.J. Looyenga, 'De Utrechtse school in
de neogotiek' (in voorbereiding).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A3729.&lt;/p&gt;



&lt;p&gt;A.J. Looyenga&lt;/p&gt; 
&lt;dtml-var bwn_footer&gt;</text>
  </biography>
</biodes>

