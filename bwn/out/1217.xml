<biodes version="1.0">
  <fileDesc>
    <title>Menten, Pieter Nicolaas (1899-1987)</title>
    <ref target="http://resources.huygens.knaw.nl/bwn1880-2000/lemmata/bwn4/menten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">menten</idno>
    <persName><name type="geslachtsnaam">Menten</name>, Pieter Nicolaas</persName>
    <sex value="1"/>
    <event type="birth" when="1899"/>
    <event type="death" when="1987"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MENTEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Menten, Pieter Nicolaas&lt;/strong&gt;, koopman (Rotterdam 26-5-1899 - Loosdrecht 14-11-1987). Zoon van Jan Hubert Menten, spekslager en koopman, en
  Elizabeth Johanna van Duivenbode. Gehuwd op 22-12-1920 met
  Elisabeth Allegonda Maria van As. Na echtscheiding (8-4-1949)
  opnieuw gehuwd op 6-2-1951 met eerste echtgenote. Na haar
  overlijden (25-6-1953) gehuwd op 17-12-1955 met Meta Pauw. Uit
  deze huwelijken werden geen kinderen geboren.
  

  
  &lt;/p&gt;
&lt;p&gt;

&lt;img src=&amp;quot;images/MENTEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Menten, Pieter Nicolaas&amp;quot; class=&amp;quot;bwnimg&amp;quot;&gt;

Pieter Menten werd geboren in een eenvoudig
    middenstandsgezin. Hij groeide op in Rotterdam, volgde de
    lagere school in Amsterdam en ten slotte de handelsschool in
    Hilversum. Kort na de Eerste Wereldoorlog kwam hij als
    handelsvertegenwoordiger in oud papier voor de firma van zijn
    vader in het onafhankelijk geworden Polen terecht. Daar zou
    hij, al bleef hij Nederlander, ruim twintig jaar blijven
    wonen. Aanvankelijk liep het hem niet
    mee

    - er waren in Danzig en Warschau verdenkingen van kwalijke
    handelspraktijken -, maar in de jaren dertig ging het hem
    aanzienlijk beter, nadat hij zijn handelsactiviteiten naar
    Lemberg had verlegd. Omstreeks 1934 kon hij in
    Oost-Galici&amp;euml; bij het dorpje Sopit, 150 km ten zuiden van
    deze stad, een landgoed kopen en daar een landhuis betrekken.
    Ook toen verliep overigens niet alles zonder wrijving: met
    een (joodse) buurman, Isaac Pistyner, voerde Menten
    gecompliceerde processen over de rechten op bepaalde
    gronden.&lt;/p&gt;
&lt;p&gt;De rampzalige oorlog die van 1 september 1939 af Polen
    trof, bracht ook voor Menten en zijn vrouw grote
    moeilijkheden: een vlucht uit Sopit naar Lemberg, verlies van
    veel eigendom en onaangename ervaringen bij de vroege
    Russische bezetting van Galici&amp;euml;. Einde 1939 gelukte het
    hun echter dank zij hun Nederlanderschap op legale wijze naar
    het door de Duitsers bezette Generalgouvernement Polen te
    ontkomen en zich daar in de Duitse bestuursstad van het
    gouvernement, Krakau, te vestigen. Hier wist Menten, mede
    door goede relaties met de Duitse bezettingsautoriteiten, een
    nieuw bestaan op te bouwen. Hij werd in maart 1940
    'Treuh&amp;auml;nder' (bewindvoerder) en liquidateur van talrijke
    joodse zaken en bedrijven. Een maand later kreeg hij tevens
    de leiding van een rijstpellerij, die v&amp;oacute;&amp;oacute;r de
    oorlog met Nederlands geld in Krakau was opgericht.&lt;/p&gt;
&lt;p&gt;Bij de Duitse aanval op de Sovjetunie op 22 juni 1941
    greep Menten de kans om, in het kielzog van de Duitse
    veroveraars, zijn in Oost-Galici&amp;euml; achtergelaten bezit
    ter plaatse op te eisen. Een goede Duitse relatie van Menten,
    de Befehlshaber der Sicherheitspolizei und Sicherheitsdienst
    in het Generalgouvernement E. Sch&amp;ouml;ngarth, had na 22 juni
    een Einsatzgruppe zur besonderen Verwendung van enkele
    honderden SS'ers gevormd om in de op de Russen te veroveren
    Poolse gebieden de 'Duitse orde' te vestigen. Menten werd nu
    met ingang van 1 juli 1941 aangewezen om, in het uniform en
    de rang van SS Hauptscharf&amp;uuml;hrer, als tolk en gids deze
    Sondergruppe te begeleiden.&lt;/p&gt;
&lt;p&gt;Van begin juli tot in september 1941 zou deze Gruppe door
    roof en massamoord de schrik erin jagen. Het staat vast dat
    Menten na aankomst in Lemberg met een groepje SS'ers per
    vrachtauto meeging om in 'zijn' streek van Oost-Galici&amp;euml;
    de terreur voort te zetten. In het dicht bij Sopit gelegen
    dorpje Podhorodce nam Menten op 7 juli persoonlijk deel aan
    de uitvoering van massa-executies, en waarschijnlijk was hij
    op 27 augustus ook aanwezig bij dergelijke gruwelen in het
    naburige Urycz. Zijn medewerking leek, afgezien van
    stoer-doen met de SS-kameraden, te verklaren uit wraakzucht:
    onder de vele slachtoffers waren familieleden van zijn
    aartsvijand Pistyner.&lt;/p&gt;
&lt;p&gt;In september 1941 kon Menten zijn burgerlijke bestaan in
    Krakau hervatten. Vaak ging hij nu op reis naar het oosten om
    eigen boedel terug te halen en de Duitsers bij het beredderen
    van geroofd goed te helpen. Het lijkt waarschijnlijk dat hij
    zich hierbij, ook ten koste van zijn nazi- meesters,
    verrijkte. Een heftige interne ruzie onder de Duitse heersers
    in Krakau brak in de lente van 1942 uit, dreigde onder
    anderen Sch&amp;ouml;ngarth ten val te brengen en sleepte ook
    Menten mee. De SS opende een voor hem onaangenaam rechterlijk
    onderzoek - dat overigens nooit werd afgerond - inzake
    dubieuze transacties in geld en goed. Uiteindelijk werd
    Menten gedwongen het Generalgouvernement voorgoed te
    verlaten, al mocht hij zijn boedel met treinwagons vol naar
    Nederland meenemen.&lt;/p&gt;
&lt;p&gt;In januari 1943 vestigden Menten en zijn vrouw zich in
    Bloemendaal, en zij hielden zich daarop, door ervaringen wijs
    geworden, zo stil mogelijk. Dat hielp voor het nog lopende
    SS-onderzoek, dat uiteindelijk onafgedaan en onbeslist bleef
    liggen. Maar deze terughoudendheid baatte niet bij klachten
    over collaboratie en vreemde krijgsdienst in Polen, die na de
    bevrijding van Nederland tegen hem werden ingediend. Op 16
    mei 1945 werd Menten in Bloemendaal opgepakt. Uit het grote
    onbeheerd achtergebleven huis, dat door de Binnenlandse
    Strijdkrachten werd gerekwireerd, verdween toen veel van de
    kostbare inboedel, en Menten zou niet rusten totdat de
    Nederlandse overheid hem, na jaren van touwtrekken, in 1953
    hoge schadevergoedingen uitbetaalde.&lt;/p&gt;
&lt;p&gt;Na Mentens vrijlating in oktober 1945 - er leek
    onvoldoende grond hem nog langer vast te houden - werd toch
    het onderzoek van de tegen hem gerichte beschuldigingen
    voortgezet. Het zou ten slotte opnieuw Sch&amp;ouml;ngarth zijn
    die Menten in moeilijkheden bracht. Deze hoge SS'er was
    inmiddels in Duitsland ter dood veroordeeld, maar werd einde
    maart 1946, v&amp;oacute;&amp;oacute;r de voltrekking van dat vonnis,
    enkele dagen aan Nederland voor verhoor uitgeleend. In een op
    4 april 1946 door het Openbaar Ministerie gevorderd
    gerechtelijk vooronderzoek tegen Menten legde Sch&amp;ouml;ngarth
    zodanige voor deze belastende verklaringen af - al zou hij,
    daarover ook niet ondervraagd, over de massa-executies
    zwijgen - dat Menten zijn arrestatie niet afwachtte, maar
    onderdook.&lt;/p&gt;
&lt;p&gt;Mentens (eerste) strafvervolging kostte door
    competentiegeschillen, getraineer van de advocaten, tot wie
    ook het vooraanstaande Tweede-Kamerlid voor de Katholieke
    Volkspartij (KVP) L.G. Kortenhorst behoorde, en het tijdelijk
    onderduiken van de verdachte - zelfs twee keer, telkens
    gedurende een vol jaar - tijd en moeite. De openbare
    rechtzittingen, in februari en maart 1949, trokken veel
    publieke belangstelling. Een deel van pers en publiek was
    daarbij op Mentens hand. Alert en agressief stelde de
    beklaagde zichzelf voor als een slachtoffer van wraakzuchtige
    vijanden. Toch veroordeelde het Bijzonder Gerechtshof te
    Amsterdam Menten op 14 april 1949 wegens hulpverlening aan de
    vijand - vreemde krijgsdienst werd niet bewezen geacht en de
    massa-executies kwamen niet ter sprake - tot een
    vrijheidsstraf van &amp;eacute;&amp;eacute;n jaar met aftrek. Aangezien
    Menten die tijd reeds, zij het met onderbrekingen, had
    uitgezeten werd hij onmiddellijk in vrijheid gesteld.&lt;/p&gt;
&lt;p&gt;Ook dit relatief milde vonnis bracht Menten nog niet uit
    de gevarenzone. Onderzoek naar zijn optreden was in Polen
    zelf laat en traag op gang gekomen, en de eerste daar
    bijeengebrachte getuigenverklaringen, die in augustus 1948
    naar Nederland werden gezonden, waren omtrent de
    massa-executies zo vaag en zozeer van-horen-zeggen, dat de
    aanklager er zelfs ten slotte van afzag hun betrouwbaarheid
    wegens de communistische herkomst in het geding te brengen.
    Een Pools uitleveringsverzoek van Menten voor berechting in
    Polen bereikte de Nederlandse regering op 12 oktober 1950 en
    was begeleid van oud en nieuw bewijsmateriaal. Afwijzing van
    dit verzoek als zodanig stond bij voorbaat in Nederland vast;
    op een eerlijke berechting in Polen kon niet worden gerekend.
    Maar wel ontstond op het departement van Justitie discussie
    over de argumentatie voor de metterdaad aan Polen te zenden
    afwijzing en over de wenselijkheid de strafvervolging tegen
    Menten in Nederland zelf, nu inzake de massa-executies, te
    heropenen. Ook toen in april 1952 uit Isra&amp;euml;l de
    protocollen van daar afgenomen getuigenverhoren binnenkwamen,
    leken deze de Nederlandse autoriteiten niet overtuigend
    genoeg om vooralsnog de strafvervolging te beginnen. Zulk
    uitstel scheen afstel te brengen, al werd niet tot definitief
    afstel expressis verbis besloten. Hoe veilig Menten zich
    ondertussen begon te voelen, bleek uit het feit dat hij
    zonder blikken of blozen een schadevergoeding wegens
    bezitsverlies in bezet Polen bij de Duitse instanties van de
    Wiedergutmachung indiende en in 1964 kreeg uitbetaald.&lt;/p&gt;
&lt;p&gt;Een toeval zou de zaak-Menten op wel heel spectaculaire
    wijze opnieuw aan het rollen brengen. In het dagblad 
    &lt;em&gt;De Telegraaf&lt;/em&gt;

    verscheen op 22 mei 1976 een welwillend interview met de toen
    in Blaricum woonachtige rijke Menten. Alleen al de nu weer
    openbaar gemaakte naam van Menten was voldoende om een van de
    nabestaanden van de Pistyners in actie te brengen. Reeds in
    1949 had hij van Isra&amp;euml;l uit tevergeefs gepoogd hem bij
    de Nederlandse justitie als oorlogsmisdadiger aan te klagen.
    Dit keer echter zocht hij de publiciteit. Met zijn hulp kon
    de journalist Hans Knoop in zijn weekblad 
    &lt;em&gt;Accent&lt;/em&gt;

    van 19 juni 1976 af een serie artikelen over de executies van
    1941 en de rol die Menten daarbij had gespeeld publiceren, en
    op 21 juni begonnen nieuwsreporters van de Televisie Radio
    Omroep Stichting (TROS) een opzienbarend beeldprogramma
    waarin Poolse en Isra&amp;euml;lische getuigen - ook een enkele
    ooggetuige - de Blaricumer als oorlogsmisdadiger aanwezen.
    Menten kreeg de gelegenheid alles in interviews en op het
    beeld heftig te ontkennen. Zijn enigszins ruwe en agressieve
    wijze van verdediging nam dit keer het publiek niet voor hem
    in.&lt;/p&gt;
&lt;p&gt;Er kwamen vragen in de Tweede Kamer, en v&amp;oacute;&amp;oacute;r het
    departement van Justitie goed en wel wist hoe de vork aan de
    steel zat, werd de kwestie een politiek geladen affaire. De
    toch al om andere beleidsdaden nogal gewantrouwde minister
    van Justitie, A.A.M. van Agt, zag zich op 8 juli 1976
    gedwongen overhaast een nader vooronderzoek te gelasten,
    zonder vooralsnog een verdachte te doen aanwijzen, laat staan
    Menten zelf te laten arresteren. In de media werden minister
    en ambtenaren traagheid en tegenwerking verweten, en het
    duurde niet lang of er werden verbanden gelegd tussen de
    wijze waarop Menten indertijd de dans scheen te zijn
    ontsprongen mede dank zij het beleid van KVP-ministers en
    KVP- politici - de naam van Kortenhorst kwam al gauw ter
    sprake - en het nu als tegenstribbelend beschouwde optreden
    van de KVP'er Van Agt.&lt;/p&gt;
&lt;p&gt;De opwinding steeg ten top toen op 15 november 1976 een
    arrestatiebevel tegen Menten uitging en de vogel bleek te
    zijn gevlogen. Van Agt kreeg vrijwel de gehele Kamer over
    zich heen en kon de kritiek slechts bezweren door beloftes:
    snelle opsporing van Menten en instelling van een
    onafhankelijke onderzoekscommissie voor een rapport over heel
    het opsporings- en vervolgingsbeleid inzake Menten sedert
    1945. Menten werd inderdaad door de naspeuringen van Knoop in
    een Zwitsers hotel aangetroffen, en vandaar kon Menten na
    arrestatie met de hoogste spoed op 22 december 1976 aan
    Nederland worden uitgeleverd. De onderzoekscommissie van drie
    leden - vaak, naar de eerste daartoe aangezochte prof. I.
    Sch&amp;ouml;ffer, aangeduid als de commissie-Sch&amp;ouml;ffer - zou
    na drie jaar met een lijvig rapport komen, waarin wel werd
    geconcludeerd dat er bij het beleid ambtelijke vergissingen
    en fouten waren gemaakt, maar van veronderstelde protectie of
    chantage geen bewijs kon worden gevonden.&lt;/p&gt;
&lt;p&gt;De nieuwe strafzaak tegen Menten was door dit opwindende
    verloop buiten de grenzen van een strikt juridische procedure
    geraakt. Als het ware langs Menten heen was de affaire een
    politieke kwestie geworden voor het toch al niet meer stevig
    samenhangende kabinet-Den Uyl (1973-1977). En als het ware
    boven Menten uit werd de affaire deel van de morele en
    cultuur-psychologische afrekening in Nederland met het
    'onverwerkte verleden' van bezetting en bevrijding. Voor
    Mentens positie als (opnieuw) verdachte had dat tot gevolg
    dat dit keer het Nederlandse politi&amp;euml;le en
    justiti&amp;euml;le apparaat met grote vasthoudendheid en in
    samenwerking met Poolse en zelfs Russische instanties de
    strafvervolging aanpakte.&lt;/p&gt;
&lt;p&gt;Pas in de herfst van 1977 begonnen de opzienbarende
    openbare zittingen van de als Bijzondere Strafkamer
    optredende arrondissementsrechtbank te Amsterdam. De
    verdachte, inmiddels tegen de tachtig jaar, beet heftig van
    zich af. Op 14 december 1977 wees de Amsterdamse rechtbank
    vonnis: wegens het in Podhorodce in juli 1941 in staatsdienst
    van de vijand medeplegen van moord op de burgerbevolking van
    door de vijand bezet gebied werd Menten veroordeeld tot
    vijftien jaar gevangenisstraf. Van de ten laste gelegde
    deelneming aan de massamoord in Urycz werd hij bij gebrek aan
    bewijs vrijgesproken.&lt;/p&gt;
&lt;p&gt;Hiermee was zelfs nog niet alles afgelopen: op grond van
    vormfouten in de procesvoering casseerde de Hoge Raad op 29
    mei 1978 het Amsterdamse vonnis met verwijzing naar de Haagse
    rechtbank. Een onverwachte vrijspraak van Menten hier werd op
    22 mei 1979 opnieuw door de Hoge Raad gecasseerd, en pas een
    vonnis van de Rotterdamse rechtbank van 9 juli 1980 werd niet
    meer door de Hoge Raad aangevochten. Menten werd definitief
    veroordeeld tot een vrijheidsstraf van tien jaar met aftrek
    en een boete van ? 100.000 wegens medeplichtigheid aan de
    massamoord in Podhorodce op 7 juli 1941. Menten moest nu op
    hoge leeftijd zijn (tweede) straf uitzitten. Door aftrek van
    voorarrest en na tweederde van de straftijd te hebben
    uitgediend kwam hij in 1985 vrij. Drie jaar later trok zijn
    overlijden nog maar weinig aandacht.&lt;/p&gt;
&lt;p&gt;Mentens turbulente levensloop vormt stof voor een heuse
    schelmenroman over een gewiekste zakenman die, ondanks veel
    tegenslag, een groot vermogen wist te verwerven en te
    behouden. Charmant en minzaam zolang hij zich niet zag
    gedwarsboomd, bikkelhard en driftig agressief tegen
    veronderstelde vijanden. Maar dan valt over dit leven wel de
    zware slagschaduw van de episode 1941 tot 1943, waarin deze
    'schelm' afgleed naar collaboratie met de Duitse satrapen in
    het bezette Polen en zelfs naar het uitleven van
    ongebreidelde wraak- en moordlust.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Appendix B: 'De bronnen van het onderzoek', in onder
  L genoemde publikatie 
  &lt;em&gt;De affaire-Menten&lt;/em&gt;

  II, 626-659.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de veelvuldige verslagen en beschouwingen in
  de Nederlandse dag- en weekbladpers, vooral in de jaren 1976
  tot 1980, de volgende publikaties: C. Brink, 
  &lt;em&gt;Millioenen-dans van Menten&lt;/em&gt;

  (Amsterdam [1952]); Hans Knoop, 
  &lt;em&gt;De zaak Menten&lt;/em&gt;

  (Amsterdam, 1977); N.E. Algra, 
  &lt;em&gt;Enkele juridische aspecten van de strafzaak Menten&lt;/em&gt;

  (Groningen, 1978); J.C.H. Blom, A.C. 't Hart en I.
  Sch&amp;ouml;ffer, 
  &lt;em&gt;De affaire-Menten, 1945-1976. Eindrapport van de Commissie
  van onderzoek ...&lt;/em&gt;

  (2 dln.; 's-Gravenhage, 1979) waarin o.a. in Appendix C: A.J.
  van der Leeuw, 'P.N. Menten 1939-1943. Achtergronden en feiten'
  II, 660-684; L. van Heijningen, 'De rapportage van de
  Commissie-Sch&amp;ouml;ffer', in 
  &lt;em&gt;Nederlands Juristenblad&lt;/em&gt;

  54 (1979) 906-908; A.C. 't Hart, 'Van Heijningen en de
  Affaire-Menten 1945-1976', 
  &lt;em&gt;ibidem&lt;/em&gt;

  55 (1980) 9-12; N.E. Algra, 'Pleidooi voor een verdediging', in
  
  &lt;em&gt;Advocatenblad&lt;/em&gt;

  59 (1979) 433-440 en antwoord van A.C. 't Hart, 'Science
  fiction van geschiedenis en recht' met 'Commentaar' van N.E.
  Algra, 
  &lt;em&gt;ibidem&lt;/em&gt;

  60 (1980) 4-11.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;Pieter Menten in SS uniform.
&lt;p&gt;

&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

