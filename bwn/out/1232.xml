<biodes version="1.0">
  <fileDesc>
    <title>Michels, Leonardus Cornelius (1887-1984)</title>
    <ref target="http://resources.huygens.knaw.nl/bwn1880-2000/lemmata/bwn3/michels"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">michels_3</idno>
    <persName><name type="geslachtsnaam">Michels</name>, Leonardus Cornelius</persName>
    <sex value="1"/>
    <event type="birth" when="1887"/>
    <event type="death" when="1984"/>
    <state type="occupation">taalkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Michels, Leonardus Cornelius&lt;/strong&gt;, taalkundige (Schijndel 23-10-1887 - Ubbergen 20-6-1984).

  Zoon van Joannes Bernardus Michels, hoofd van een openbare lagere
  school, en Elisabeth Johanna Tersmetten. Gehuwd op 16-8-1917 met
  Maria Johanna Jacoba Berden. Uit dit huwelijk werd 1 dochter
  geboren. Na haar overlijden (31-12-1918) gehuwd op 19-4-1922 met
  Dora Henriette Maria Hubertine Berden. Uit dit huwelijk werden 3
  zoons en 3 dochters geboren.
  

  
  &lt;/p&gt;
&lt;p&gt;Michels volgde de openbare lagere school te Schijndel, was
    vervolgens interne leerling van het Aloysiuscollege te Sittard
    (1899-1900) en het Canisiuscollege te Nijmegen (1900-1905). Na
    het behalen van het diploma gymnasium-A verbleef hij een jaar
    op het klein-seminarie Beekvliet te Sint-Michielsgestel en een
    jaar op het groot-seminarie te Haaren (Nb). Ten slotte
    studeerde hij vanaf 1908 Nederlandse taal- en letterkunde te
    Utrecht, waar hij in 1913 cum laude doctoraal deed. Zijn
    voornaamste leermeesters waren er: J.W. Muller, leerling van de
    Leidse hoogleraar Matthias de Vries (Nederlandse taal- en
    letterkunde), J.A.A. Frantzen (Gotisch, Middel- en
    Oudhoogduits, Oudnoors), en G.W. Kernkamp (geschiedenis).
    Verder genoot hij van anderen nog onderwijs in Sanskriet, oude
    geschiedenis, Volkskunde, wijsbegeerte en kunstgeschiedenis.
    Zoals in die tijd, naar zijn eigen zeggen, gebruikelijk, was
    zijn opleiding meer breed dan diep. Opmerkenswaard is nog dat
    van de zeven kinderen die het gezin telde, alleen Michels en
    zijn jongste zuster geen priester of non werden.&lt;/p&gt;
&lt;p&gt;Na twee jaar leraarschap te Rolduc werd Michels docent aan
    de RK Leergangen te Tilburg, waarvan de bevlogen H.W.E. Moller
    rector was en Michels' Rolducse collega en vriend mgr. P.J.M.
    van Gils een der curatoren. Hij ging deel uitmaken van de
    redactie van het door Moller gestichte 
    &lt;em&gt;Tijdschrift voor taal en letteren&lt;/em&gt;

    (1913-1941). Tevens was hij te Tilburg leraar Nederlands en
    geschiedenis aan het Odulphuslyceum. Ondanks zijn Hollandse
    ouders voelde hij zich Brabander. Nadat in 1935 door Brabantse
    jongeren rond de priester-leraar P.C. de Brouwer het
    katholiek-emancipatorische tijdschrift 
    &lt;em&gt;Brabantia nostra&lt;/em&gt;

    was opgericht, publiceerde Michels - zelf niet meer tot die
    jongeren behorend, maar er wel mee in contact - hierin
    bijdragen, meest gedichten onder het pseudoniem Keye, korte
    hekeldichten naar aanleiding van een actualiteit, waarvan 'Een
    Hondekijn, hiet Cortois' 
    &lt;em&gt;(ibidem,&lt;/em&gt;

    3 (1937-1938) 61) destijds enige bekendheid kreeg. Ook in
    andere periodieken publiceerde Michels proza en po&amp;euml;zie.
    Van zijn gedichten van meer existenti&amp;euml;le aard is 
    &lt;em&gt;Straks&lt;/em&gt;

    (1942), op het thema van de dood, een uitstekend en typerend
    voorbeeld. Hij had een bijzonder talent voor het korte,
    epigrammatische gedicht, waarvan er enkele op openbare plaatsen
    in Brabant te lezen zijn, bijv. op het verzetsmonument te
    's-Hertogenbosch. Onder de titel 
    &lt;em&gt;Vertere seria ludo&lt;/em&gt;

    verscheen in 1973 een keuze uit Michels' gedichten, gemaakt
    door de met hem bevriende Tilburgse hoogleraar Fr. van der Ven,
    en op diens Brandonpers gedrukt (in 1976 heruitgave door het
    Provinciaal genootschap van kunsten en wetenschappen in
    Noord-Brabant).&lt;/p&gt;
&lt;p&gt;Michels' verdiensten zijn echter vooral gelegen op het
    terrein van zijn vak van wetenschap. Hij publiceerde vanaf 1913
    artikelen van taalkundige, vooral filologische inhoud, maar
    promoveerde, door anderen aangespoord, eerst in 1941 bij prof.
    B.H. Molkenboer O.P. op de dissertatie 
    &lt;em&gt;Bijdrage tot het onderzoek van Vondel's werken.&lt;/em&gt;

    Deze bestond uit een aantal korte verhandelingen over plaatsen
    uit Vondel, voorafgegaan door een inleiding over de verhouding
    tussen het wetenschappelijk bedrijf der filologie en het
    literaire kunstwerk als zodanig. Hij typeerde de filologie als
    een dienstbare, voor het goed verstaan van oudere teksten en
    voor hun functioneren als kunstwerk onmisbare tak van
    wetenschap. 'Doorgronden om te genieten' mag zijn lijfspreuk
    heten. Later is hij op dit onderwerp uitvoeriger teruggekomen
    in het artikel 'Over de plaats van de filologie' (in 
    &lt;em&gt;Dietsche Warande en Belfort&lt;/em&gt;

    (1958) 85-98). In woord en geschrift deed hij zich ook kennen
    als een scherp waarnemer van, ook actuele,
    taalverschijnselen.&lt;/p&gt;
&lt;p&gt;In 1946 volgde hij aan de Katholieke Universiteit te
    Nijmegen J.J.A. van Ginneken s.j. op als hoogleraar in de
    Nederlandse en Indogermaanse - aanvankelijk ook algemene -
    taalkunde. Groter tegenstelling dan tussen deze twee geleerden
    laat zich moeilijk denken. Michels' werkzaamheid was allereerst
    analytisch, en onderworpen aan een haast scrupuleuze
    zelfkritiek. Hij drong diep door in het detail, maar deed nooit
    een greep in den brede. De onderwerpen voor zijn colleges en
    voor zijn artikelen koos hij niet zelden naar aanleiding van
    geschriften of uitspraken van anderen, waarvan hij iets recht
    wilde zetten of waarop hij een aanvulling wilde geven. Zijn
    aandacht richtte zich zelden lang op hetzelfde object. Daarvan
    is een zeer divers en kleinschalig oeuvre het resultaat. De
    meeste van zijn artikelen zijn door toedoen van zijn Tilburgse
    oud-leerling, later vriend en collega W.J.M.A. Asselbergs
    (Anton van Duinkerken) gebundeld als 
    &lt;em&gt;Filologische opstellen.&lt;/em&gt;

    Michels becommentarieerde verscheidene tekstuitgaven van
    anderen, maar hoewel hij zelf als wellicht geen ander toegerust
    was om uitgaven van oude teksten te verzorgen, bleef het bij de
    bezorging van de 
    &lt;em&gt;Herschepping&lt;/em&gt;

    in de WB-uitgave van Vondels werken (dl. 7 en 8, 1934 en 1935).
    Zowel in Tilburg als in Nijmegen maakte hij als leermeester
    indruk, behalve door zijn grote en uitzonderlijk veelzijdige
    parate kennis, door een klassiek en tegelijk spitsgeestig
    taalgebruik en door een genadeloze acribie en kritische
    benadering van zaken. Michels maakte deel uit van o.a. de
    examencommissie voor de akte Nederlands MO, van de commissie
    van bijstand voor het 
    &lt;em&gt;Woordenboek der Nederlandsche taal&lt;/em&gt;

    en van de commissie die, in opdracht van de Nederlandse en de
    Belgische regering de 
    &lt;em&gt;Woordenlijst van de Nederlandse taal&lt;/em&gt;

    ('s-Gravenhage, 1954), het zg. groene boekje, samenstelde.&lt;/p&gt;
&lt;p&gt;Met zijn aftreden in Nijmegen (1958) verdween de laatste
    vertegenwoordiger van de historisch-kritische school van
    Matthias de Vries van het universitaire toneel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bovengenoemde publikaties: 
    &lt;em&gt;Filologische opstellen&lt;/em&gt;

    (Zwolle, 1957-1964. 4 dl.). Bibliografie in 
    &lt;em&gt;Uit de school van Michels. Opstellen aangeboden... op 30 mei
    1958&lt;/em&gt;

    (Nijmegen, [1958]) 238-253 loopt tot 1958 en is niet geheel
    volledig en nauwkeurig. Ook hierna publiceerde Michels nog in
    diverse tijdschriften, feestbundels en kranten.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Anton van Duinkerken, 'Keye', in 
  &lt;em&gt;Roeping&lt;/em&gt;

  33 (1957-1958) 310-323; W. Asselbergs, 'Ter inleiding', in deel I
  van Michels' 
  &lt;em&gt;Filologische opstellen&lt;/em&gt;

  (Zwolle, 1957) 5-7; Karel Reijnders, 'Michels als leermeester',
  in 
  &lt;em&gt;Uit de school van Michels...,&lt;/em&gt;

  1-2; K. Heeroma, 
  &lt;em&gt;De Nijmeegse Nederlandistiek&lt;/em&gt;

  (Assen, 1960); G.A. Steffens, 'Verdenius en Michels,
  'scherpslijpers&amp;quot;, in 
  &lt;em&gt;Handelingen van het eenendertigste Nederlandse
  filologencongres gehouden... 3 april 1970,&lt;/em&gt;

  140-143; L.J. Rogier, 'De rustende Michels', in 
  &lt;em&gt;Brabantia&lt;/em&gt;

  22 (1973) 12-14; Gerard Knuvelder, 'Michels: toen en nu', 
  &lt;em&gt;ibidem,&lt;/em&gt;

  23 (1974) 120-123; M.C.A. van der Heijden, 
  &lt;em&gt;ibidem,&lt;/em&gt;

  33 (1984) 7 (nov.) 17-20; A.A. Weijnen, 'Rede ter herdenking van
  prof.dr. L.C. Michels...', in 
  &lt;em&gt;Jaarverslag 1984 Katholieke Universiteit Nijmegen.
  Algemeen&lt;/em&gt;

  [1985], 113-116.&lt;/p&gt;
&lt;p&gt;M.C.A. van der Heijden&lt;/p&gt; 
&lt;dtml-var bwn_footer&gt;</text>
  </biography>
</biodes>

