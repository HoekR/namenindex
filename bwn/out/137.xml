<biodes version="1.0">
  <fileDesc>
    <title>Beth, Evert Willem (1908-1964)</title>
    <ref target="http://resources.huygens.knaw.nl/bwn1880-2000/lemmata/bwn2/beth"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beth</idno>
    <persName><name type="geslachtsnaam">Beth</name>, Evert Willem</persName>
    <sex value="1"/>
    <event type="birth" when="1908"/>
    <event type="death" when="1964"/>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BETH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beth, Evert Willem&lt;/strong&gt;, logicus en filosoof (Almelo 7-7-1908 - Amsterdam 12-4-1964).

Zoon van Hermanus Johannes Elisa Beth, wiskundige, en Hilligje de
Groot. Gehuwd op 26-3-1947 met Cornelia Petronella Christina Pastoor.
Uit dit huwelijk werden geen kinderen geboren.

&lt;img src=&amp;quot;images/BETH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beth, Evert Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Beth begon na zijn eindexamen in 1925 aan de HBS in Deventer met de
studie in de farmacie. Spoedig verkoos hij de studie in de wiskunde,
waarin hij in 1932 (in Utrecht) cum laude doctoraal examen deed. Na
voortgezette studie in Leiden en Brussel legde hij een tweede doctoraal
examen af, eveneens in Utrecht, thans in de wijsbegeerte en met
hoofdvak psychologie. Intussen bereidde hij zijn proefschrift voor,
waarop hij in 1935 tot doctor in de letteren en wijsbegeerte
promoveerde: 
&lt;em&gt;Rede en aanschouwing in de wiskunde.&lt;/em&gt;

Zijn promotor was prof. J.C. Franken.&lt;/p&gt;
&lt;p&gt;Gedurende enkele jaren was Beth leraar in de wiskunde, natuurkunde
en kosmografie aan diverse Nederlandse middelbare scholen. Ook legde
hij in 1941 aan de Universiteit van Amsterdam nog het kandidaatsexamen
in de rechten af. Hij had contact met andere beoefenaren van de
filosofie en het grondslagenonderzoek van de wiskunde, zoals G.
Mannoury, A. Heyting en H. Scholz (de laatste in M&amp;uuml;nster) en hij
leerde in 1938 de Pools-Amerikaanse logicus A. Tarski kennen. Een
tijdlang nam hij deel aan de bijeenkomsten van de signifische
studiekring.&lt;/p&gt;
&lt;p&gt;Vanaf zijn promotie ontwikkelde Beth een grote produktiviteit op
wetenschappelijk gebied. Van jaar tot jaar schreef hij een aantal
artikelen, en regelmatig publiceerde hij in boekvorm. Zijn 
&lt;em&gt;Inleiding tot de wijsbegeerte der wiskunde&lt;/em&gt;

(1940; 2e dr. 1942) bood een objectief overzicht van de stand van zaken
op het gebied van de filosofie van de wiskunde. De geschiedenis van dit
vakgebied beschreef hij in 
&lt;em&gt;De wijsbegeerte der wiskunde van Parmenides tot Bolzano&lt;/em&gt;

(1944). Ook schreef hij een beknopte 
&lt;em&gt;Geschiedenis der logica&lt;/em&gt;

(1944).&lt;/p&gt;
&lt;p&gt;In 1946 werd Beth benoemd tot buitengewoon hoogleraar in de logica
en haar geschiedenis en de filosofie der exacte wetenschappen aan de
Universiteit van Amsterdam. In 1948 volgde zijn benoeming tot gewoon
hoogleraar. In dat zelfde jaar publiceerde hij o.m. 
&lt;em&gt;Wijsbegeerte der wiskunde&lt;/em&gt;

(1948) en 
&lt;em&gt;Natuurphilosophie&lt;/em&gt;

(1948). Tevens had hij een groot aandeel in de organisatie van het
tiende internationale filosofiecongres in Amsterdam (1948).&lt;/p&gt;
&lt;p&gt;Ondanks zijn zwakke gezondheid bleef Beth in de jaren daarna een
grote wetenschappelijke activiteit ontplooien. De voornaamste uiting
daarvan was een lange reeks van publikaties, zoals 
&lt;em&gt;Les fondements logiques des math&amp;eacute;matiques&lt;/em&gt;

(1950; 2e dr. 1955), 
&lt;em&gt;Wijsgerige ruimteleer&lt;/em&gt;

(1950), 
&lt;em&gt;The foundations of mathematics&lt;/em&gt;

(1959; 2e dr. 1965), 
&lt;em&gt;Formal methods&lt;/em&gt;

(1962), en postuum: 
&lt;em&gt;Door wetenschap tot wijsheid&lt;/em&gt;

(1964) en 
&lt;em&gt;Moderne logica&lt;/em&gt;

(1967; 2e dr. 1969). 
&lt;em&gt;The foundation of mathematics&lt;/em&gt;

is als Beths hoofdwerk te beschouwen. Samen met de psycholoog-filosoof
J. Piaget schreef hij nog 
&lt;em&gt;Epist&amp;eacute;mologie math&amp;eacute;matique et psychologie&lt;/em&gt;

(1961).&lt;/p&gt;
&lt;p&gt;Uitgaande van de wiskunde, was Beth van meet af aan
ge&amp;iuml;nteresseerd in filosofische vraagstellingen. Aanvankelijk werd
zijn standpunt in sterke mate mede bepaald door het indertijd in
Nederland toonaangevende neokantianisme. Deze ori&amp;euml;ntatie verloor
hij spoedig, vooral onder invloed van het logisch-positivisme en in
samenhang met zijn kennis van de moderne logica en het
grondslagenonderzoek van de wiskunde. Door eigen diepgaand onderzoek
bereikte hij hierin, vooral in de jaren na 1950, resultaten die hem een
universele bekendheid op dit vakgebied hebben gegeven. Aan een
belangrijke stelling over het verband tussen impliciete en expliciete
definieerbaarheid is zijn naam verbonden (stelling van Beth, 1953). De
door hem ontwikkelde methode van de semantische tableaus om de
geldigheid van conclusies te beoordelen en bijbehorende redeneringen te
vinden droeg wezenlijk bij tot het inzicht in de grondslagen van de
logica.&lt;/p&gt;
&lt;p&gt;Deze logische onderzoekingen hebben tot de verdieping, ook van zijn
overige werk, bijgedragen. Kon het nu en dan schijnen dat zijn algemeen
filosofische belangstelling naar de achtergrond was gedrongen, het
lijdt geen twijfel dat deze steeds is blijven bestaan. Wel kan gezegd
worden dat, naast zijn creatieve werk en zijn grondige overzichten van
standpunten en resultaten, de uitwerking van zijn eigen filosofische
inzichten onvolledig is gebleven.&lt;/p&gt;
&lt;p&gt;Ten aanzien van de geschiedenis van de filosofie nam Beth een
kritisch standpunt in. Grote bewondering voor filosofen als Aristoteles
en Descartes paarde hij aan een kritische analyse van sommige van hun
standpunten (Aristoteles' evidentiepostulaat; Descartes'
opvatting van de deductie). Ook wijdde hij studies aan Locke (de
algemene driehoek) en Kant (het onderscheid analytisch-synthetisch). In
veel gevallen was de overgeleverde filosofie naar zijn mening door
later wetenschappelijk onderzoek achterhaald. Aan een 'philosophia
perennis' geloofde hij niet. Daarnaast echter konden verscheidene
vroegere filosofen ons volgens hem ten voorbeeld strekken vanwege hun
streven naar een systematische en rationele opbouw van de filosofie, en
door hun betrokkenheid op de contemporaine beoefening van de exacte
wetenschappen.&lt;/p&gt;
&lt;p&gt;Onder de moderne stromingen voelde Beth de meeste verwantschap met
het logisch-posivitisme (Wiener Kreis, in het bijzonder R. Carnap).
Maar hij stond gereserveerd tegenover hun empiristische kennisleer en
hun scherpe afwijzing van zg. schijnproblemen, en hij kende aan de
filosofie duidelijk een bredere taak toe dan de meeste
logisch-positivisten. Meer in het bijzonder meende hij dat een
rationele en wetenschappelijke filosofiebeoefening een uitstralende
werking naar andere gebieden van de cultuur kon hebben.&lt;/p&gt;
&lt;p&gt;Ook op organisatorisch gebied heeft Beth veel bereikt. Hij was
medeoprichter (1947) en jarenlang voorzitter van de Nederlandse
Vereniging voor Logica en Wijsbegeerte der Exacte Wetenschappen, en
tevens actief in de besturen van internationale organisaties. Door zijn
toedoen werd aan de Universiteit van Amsterdam in 1952 het Instituut
voor Grondslagenonderzoek en Filosofie der Exacte Wetenschappen
gesticht. Samen met L.E.J. Brouwer en A. Heyting redigeerde hij de
belangrijke serie 
&lt;em&gt;Studies in logic and the foundations of mathematics.&lt;/em&gt;

Tot de hervorming van het universitaire filosofieonderwijs in Nederland
heeft hij belangrijke bijdragen geleverd.&lt;/p&gt;
&lt;p&gt;Hij speelde een vooraanstaande rol in de Koninklijke Nederlandse
Akademie van Wetenschappen, tot lid waarvan hij in 1953 werd benoemd.
Hij gaf talrijke lezingen in binnen- en buitenland, en verbleef twee
keer voor langere tijd aan Amerikaanse universiteiten (Berkeley 1952;
Johns Hopkins 1957). Kort voor zijn dood verleende de Universiteit van
Gent hem een eredoctoraat, dat hij wegens ziekte niet meer persoonlijk
in ontvangst kon nemen. Zijn vrouw, die hem gedurende hun huwelijk en
speciaal in zijn zwakke gezondheid (Beth leed aan astma) tot grote
steun was geweest en steeds begeleidde, overleed op 25 november 1978.
Op grond van haar testamentaire beschikking is de Evert Willem Beth
Stichting tot stand gekomen. Deze heeft tot doel zijn werk te
verbreiden en de vakgebieden waarop hij zich bewogen heeft te
bevorderen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De wetenschappelijke nalatenschap van E.W. Beth berust bij
de Koninklijke Nederlandse Akademie van Wetenschappen te Amsterdam. Zij
is onder beheer van de Evert Willem Beth Stichting.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een vrijwel volledige bibliografie (met uitzondering van
boekbesprekingen) is te vinden in 
&lt;em&gt;Dialectia&lt;/em&gt;

19 (1965) 166-179 en in 
&lt;em&gt;Synthese&lt;/em&gt;

16 (1966) 90-106.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.H. Kazemier, in 
&lt;em&gt;Algemeen Nederlands Tijdschrift voor Wijsbegeerte en Psychologie&lt;/em&gt;

56 (1963-1964) 169-177; A.G.M, van Melsen, in 
&lt;em&gt;Jaarboek van de Koninklijke Nederlandse Akademie van Wetenschappen
1964-1965,&lt;/em&gt;

365-369; J.F. Staal, in 
&lt;em&gt;Dialectica&lt;/em&gt;

19 (1965) 158-166; 
&lt;em&gt;E.W. Beth Memorial Colloquium.&lt;/em&gt;

Ed. by J.L. Destouches (Dordrecht, [1967]); H. Kamp, S.J. Doorman en
J.J.A. Mooij, in 
&lt;em&gt;Algemeen Nederlands Tijdschrift voor Wijsbegeerte&lt;/em&gt;

63 (1971) 145-188; J.J.A. Mooij, 'Enkele aspecten van de filosofie
van E.W. Beth', in 
&lt;em&gt;Amersfoortse Stemmen&lt;/em&gt;

60 (1979) 20-26.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Koninklijke Nederlandse Akademie van Wetenschappen: http://www.knaw.nl/beth/wiewas.html [31-10-2007].





&lt;p&gt;J.J.A. Mooij&lt;/p&gt; 
&lt;dtml-var bwn_footer&gt;</text>
  </biography>
</biodes>

