<biodes version="1.0">
  <fileDesc>
    <title>Seijffardt, August Lodewijk Willem (1840-1909)</title>
    <ref target="http://resources.huygens.knaw.nl/bwn1880-2000/lemmata/bwn4/seijffa"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">seijffa</idno>
    <persName><name type="geslachtsnaam">Seijffardt</name>, August Lodewijk Willem</persName>
    <sex value="1"/>
    <event type="birth" when="1840"/>
    <event type="death" when="1909"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SEYFFARDTALW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Seijffardt, August Lodewijk Willem&lt;/strong&gt;, (bekend onder de naam &lt;b&gt;Seyffardt&lt;/b&gt;), legerofficier en minister van Oorlog (Den Helder 14-12-1840 - 's-Gravenhage 10-11-1909). Zoon van August Ludwig Wilhelm Christian Seyffardt,
  legerofficier en militair gouverneur van Cura&amp;ccedil;ao, en Amelia
  Charlotte de Chalmot. Gehuwd op 30-7-1867 met Catharina Louisa de
  Hollander. Uit dit huwelijk werden 3 zoons geboren. Na haar
  overlijden (8-11-1874) gehuwd op 19-7-1876 met Johanna Jacoba de
  Hollander. Uit dit huwelijk werden 1 zoon en 1 dochter geboren.
  Na haar overlijden (13-12-1883) gehuwd op 26-5-1886 met Theodora
  Jakoba Offerhaus. Uit dit huwelijk werden geen kinderen geboren.
  
&lt;img src=&amp;quot;images/SEYFFARDTALW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Seijffardt, August Lodewijk Willem&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Seyffardt stamde uit een Hessische familie, die al sinds de
    18e eeuw militairen leverde aan de Nederlanden. Op
    veertienjarige leeftijd ging hij naar de Koninklijke Militaire
    Akademie (KMA) te Breda, die hij in 1859 als tweede luitenant
    der artillerie verliet. Hij kwam terecht bij het 2e Regiment
    Vestingartillerie, maar werd nog dat zelfde jaar gedetacheerd
    op het eiland Cura&amp;ccedil;ao, waar zijn vader majoor-commandant
    van het garnizoen was. Nog voor zijn aankomst overleed zijn
    vader in december 1859 plotseling aan de gele koorts. In april
    1860 keerde Seyffardt naar Nederland terug met zijn moeder en
    zusters. Op eigen verzoek mocht hij toen zijn oude plaats bij
    het 2e Regiment Vestingartillerie weer innemen.&lt;/p&gt;
&lt;p&gt;In 1864 werd Seyffardt als eerste luitenant benoemd tot
    docent artilleriewetenschappen op de KMA. Nadat hij in 1871 tot
    kapitein was bevorderd, volgde begin oktober 1878 zijn
    overplaatsing naar de Krijgsschool in Den Haag als leraar
    vestingartillerie, wat hij tot 1885 zou blijven. Bovendien werd
    hij in 1881 toegevoegd aan de Generale Staf. Seyffardt had zich
    vooral na de Frans-Duitse oorlog van 1870/1871 ontwikkeld tot
    een vooraanstaand deskundige op het gebied van de
    vestingoorlog. Hij publiceerde er veel over en geloofde heilig
    in de grote defensieve waarde van moderne forten en
    vestinglinies in het waterrijke Nederland. Hier deelde hij de
    opvatting van minister van Oorlog A.E. Reuther (1879-1883).
    Deze benoemde hem in 1883 tot secretaris van de
    bewapeningscommissie, die ruim gelegenheid kreeg nieuw geschut
    aan te schaffen. Seyffardt maakte nu snel carri&amp;egrave;re. In
    1885 werd hij majoor bij de Generale Staf, en het jaar daarop
    werd hij in deze rang toegevoegd aan de commandant van de
    Nieuwe Hollandsche Waterlinie te Utrecht.&lt;/p&gt;
&lt;p&gt;In deze jaren kwam men in politieke en militaire kringen
    allengs tot het inzicht dat Nederlands statische vestingstelsel
    door de technische ontwikkelingen te kort begon te schieten in
    defensiekracht. Tijdens de felle discussies over de
    grondwetswijzigingen van 1887 - waaronder de defensieparagraaf
    - moet Seyffardts bekering hebben plaatsgevonden: Saulus de
    vestingvechter werd de Paulus van de volksweerbaarheid.
    Algemeen kiesrecht en algemene weerplicht zag hij als twee
    zijden van een en dezelfde links-liberale medaille. Deze
    denkbeelden, onder meer neergelegd in zijn artikel 'Wat nu?
    Beperkte of algemeene dienstplicht?' in 
    &lt;em&gt;De Gids&lt;/em&gt;

    (52 (1888) I, 95-121), trokken in zijn woonplaats Utrecht de
    aandacht van de liberale kiesvereniging, die hem prompt
    kandidaat stelde voor de Tweede-Kamerverkiezingen van dat jaar.
    Seyffardt won met grote meerderheid, en zo maakte hij in mei
    1888 zijn entree in het parlement. De journalist-publicist
    Frans Netscher beschreef zijn verschijning hier als volgt: de
    majoor, 'die er erg boos uitziet, met zijn kleine gestalte,
    kale kruin, puntig afgeknipte baard en lange snor. Over zijn
    geheele uiterlijk ligt het kachet van een gefronste
    brommerigheid, van een man die zijn kleinheid van gestalte door
    een ferme parmantigheid zoekt goed te maken'. Men hoorde uit
    zijn 'snorbaard een hoog, zwak, bijna pieperig stemmetje komen,
    een orgaan voor een kijfend kemphaantje' (&lt;em&gt;Uit ons parlement&lt;/em&gt;

    , 100-101).&lt;/p&gt;
&lt;p&gt;In en buiten de Kamer bepleitte Seyffardt nu een algemene
    oefen- en weerplicht, een korte diensttijd, verblijf buiten de
    kazernes en een kader dat zoveel mogelijk diende te worden
    gerekruteerd uit miliciens. Mobilisatie moest lokaal of
    regionaal plaatsvinden, met de nadruk op de plaatselijke
    schutterijen en een landweer. Zo zou een heus volksleger
    ontstaan op basis van het 'gewapende en weerbare volk'. Het zou
    bovendien een werkelijk defensief leger zijn, passend voor het
    neutrale Nederland. Fel bestreed Seyffardt de ontwerp-legerwet
    van minister J.W. Bergansius (1888-1891). Deze wilde
    plaatsvervanging afschaffen, persoonlijke dienstplicht
    invoeren, kazernering van de dienstplichtigen en een sterk
    leger, goed geoefend door een groot beroepskader. Kortom, een
    'militair leger' tegenover het idee van een volksleger. Bij de
    periodieke verkiezingen van juni 1891 waren door de
    voortdurende obstructie van de oppositie - een minderheid
    overigens, ook bij de liberalen - de besprekingen over de
    legerwet in de Kamer nog niet afgerond. De Utrechtse
    kiesvereniging stelde Seyffardt, die inmiddels naar Den Haag
    was verhuisd, niet meer kandidaat. Daarmee kwam aan zijn
    parlementaire loopbaan een einde.&lt;/p&gt;
&lt;p&gt;Na de liberale verkiezingszege kostte het formateur G. van
    Tienhoven veel moeite een minister van Oorlog te vinden. De een
    na de ander weigerde, gezien de gecompliceerde
    defensieperikelen. Uiteindelijk toonde Seyffardt, de grote
    opponent van Bergansius, zich bereid deze post op zich te
    nemen. Op 21 augustus 1891 trad het nieuwe ministerie aan. Een
    van Seyffardts eerste daden was het intrekken van de
    ontwerp-legerwet Bergansius, wat zowel bij koningin Emma als
    bij de meerderheid van de nieuw gekozen Tweede Kamer, bestaande
    uit antirevolutionairen en het merendeel van de liberalen,
    aanleiding gaf tot wrevel en scepsis tegenover de nieuwe
    bewindsman. Seyffardt werd een van de meest omstreden en
    bestreden ministers van Oorlog. In de ministerraad kreeg hij
    zelden onverdeelde steun, en militaire specialisten in en
    buiten de Kamer stelden hem voor als een onpraktische idealist
    of een waardeloos warhoofd. Slechts de katholieken, gedreven
    door afkeer van de wet-Bergansius, en de enkele links-liberale
    aanhangers van Seyffardt hadden enig vertrouwen in een door hem
    te ontwerpen legerwet.&lt;/p&gt;
&lt;p&gt;Het was echter een zwak punt van Seyffardt dat hij bleef
    talmen met de indiening van zijn toegezegde alternatief.
    Wellicht besefte hij dat zijn legerwet het in de Kamer niet zou
    halen. Ook de legerleiding, ambtenaren op zijn departement en
    gezaghebbende militaire bladen verzetten zich tegen zijn linkse
    volkslegerdenkbeelden. In april 1892 gelukte het Seyffardt een
    noodwetje tot tijdelijke versterking van de nationale militie,
    door hem weermacht genoemd, goedgekeurd te krijgen. In november
    van dat jaar kwam hij met een wetsontwerp tot regeling van de
    samenstelling der landmacht. Nu bleek de minister geen
    voorstander van algemene volkswapening, maar van een klein
    leger met een grote reserve. Over dienstplicht of oefenplicht
    en diensttijd werd in het ontwerp niet gerept. Het zat zo
    slecht in elkaar en bevatte zoveel lacunes en zulke
    merkwaardige details dat de afdelingen van de Tweede Kamer
    weigerden tot behandeling ervan over te gaan.&lt;/p&gt;
&lt;p&gt;De slechte relatie tot de regentes vergde veel van
    Seyffardt. Evenals koning Willem III beschouwde zij de
    officiersbenoemingen bij het regiment grenadiers en jagers een
    koninklijk prerogatief. De weigering van Emma, in september
    1891, het benoemingsbesluit van een door Seyffardt als
    regimentscommandant voorgedragen kolonel te tekenen, deed de
    minister, na langdurig geschrijf over en weer, in februari 1892
    zijn ontslag aanbieden. Uiteindelijk werd een compromis
    gevonden: de ministerraad adviseerde de regentes Seyffardt
    ontslag te weigeren, en zelf een officier voor te dragen, die
    vervolgens door de bewindsman als commandant werd geaccepteerd.
    De wapenstilstand duurde niet lang. In december 1892 nam de
    Tweede Kamer een amendement aan op de begroting van Oorlog,
    waardoor de bevordering van twee adjudanten van Emma financieel
    onmogelijk werd gemaakt. Seyffardt aanvaardde het amendement,
    en met instemming van zijn collega's lichtte de minister de
    regentes in over de onmogelijkheid de adjudanten in rang te
    verhogen. Emma protesteerde krachtig, maar het kabinet hield
    voet bij stuk en vond de zaak geen conflict met de Kamer
    waard.&lt;/p&gt;
&lt;p&gt;Na deze kwestie leek de verhouding tussen Emma en Seyffardt
    te verbeteren. In april 1893 werd de minister zelf zonder
    problemen tot kolonel bevorderd. Vijf maanden later was de
    regentes Seyffardt zeer dankbaar toen hij loyaal meehielp de
    populariteit van de dertienjarige Wilhelmina te vergroten door
    haar - tegen zijn aanvankelijk voornemen in - de nieuwe
    vaandels en standaards aan een aantal regimenten op het Haagse
    Malieveld te te laten uitreiken, terwijl Emma over de troepen
    heen het Nederlandse volk toesprak over de hechte band tussen
    leger, vorstenhuis en vaderland.&lt;/p&gt;
&lt;p&gt;Slechts op detailpunten heeft Seyffardt iets bereikt voor
    zijn idee van een volksleger, zoals mobilisatie zo dicht
    mogelijk bij de woonplaats, verbetering van de opleiding tot
    onderofficier voor miliciens en het vergemakkelijken van de
    toegang ertoe. Niet zonder bitterheid legde Seyffardt op 9 mei
    1894, na de verloren verkiezingen, te zamen met de overige
    bewindslieden, het ministerschap neer. In zijn ogen was het van
    alle hoge staatsambten 'het onaangenaamste, het ondankbaarste
    en daarbij zeker een der moeilijkste' (&lt;em&gt;Vragen des Tijds&lt;/em&gt;

    (1908/1909) I, 1). In zijn geval was deze functie extra zwaar
    geweest vanwege 'het uitstrooien van allerlei praatjes en malle
    voorstellingen door de Hofkliek', die zijn 'verhouding tot den
    Troon niet al te aangenaam' had gemaakt (Netscher, 'Seyffardt',
    178).&lt;/p&gt;
&lt;p&gt;Na zijn aftreden en gelijktijdige pensionering uit het leger
    ijverde Seyffardt, radicaler dan ooit, voor herziening van het
    vestingstelsel en voor het volksleger. In tijdschriften als 
    &lt;em&gt;De Gids&lt;/em&gt;

    , 
    &lt;em&gt;Vragen des Tijds&lt;/em&gt;

    , 
    &lt;em&gt;De Tijdspiegel&lt;/em&gt;

    en de 
    &lt;em&gt;Militaire Spectator&lt;/em&gt;

    verscheen het ene na het andere artikel van zijn hand. Samen
    met de Utrechtse hoogleraar Nederlandse taal- en letterkunde,
    Gerrit Kalff, richtte hij in 1899 de vereniging
    'Volksweerbaarheid' op, die hij tot volkslegerbond wilde maken.
    'Volksweerbaarheid' ijverde met enig succes voor gymnastiek in
    en buiten het onderwijs, voor tucht en morele opvoeding, en
    voor schietbanen in elk dorp. Vooral de Tweede Boerenoorlog in
    Zuid-Afrika (1899-1902) bracht het idee van een gewapend,
    weerbaar volk opnieuw onder de aandacht - ook van de politici -
    en bezorgde de vereniging tijdelijk een grote aanwas van leden.
    Seyffardt was tot zijn dood in 1909 als secretaris de drijvende
    kracht achter alle activiteiten.&lt;/p&gt;
&lt;p&gt;In zijn priv&amp;eacute;-leven bleef Seyffardt rampspoed niet
    bespaard: tot tweemaal toe werd hij weduwnaar - zijn eerste en
    tweede echtgenote waren zusters -, en van zijn vijf kinderen
    bereikten er slechts twee de volwassen leeftijd. Seyffardt was
    een verdienstelijk militair specialist en docent tot aan zijn
    'bekering' omstreeks 1887. Van toen af werd hij steeds meer
    gezien als een links-liberaal idealist zonder praktisch
    politiek en maatschappelijk inzicht. Als kamerlid en minister
    won hij geen sympathie voor zijn denkbeelden. In de
    laatstgenoemde functie was hij, zoals Emma het voorzag, 'de
    verkeerde man op het verkeerde moment' (Gooren, 37).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Boeken, brochures en artikelen, vermeld in de onder L
    genoemde publikatie van Klinkert, 525-526. Verder o.a.: 
    &lt;em&gt;Ons krijgswezen in de Staten-Generaal&lt;/em&gt;

    (3 dln.; 's-Gravenhage, 1898-1902).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. Netscher, 
  &lt;em&gt;Uit ons parlement. Portretten en schetsen uit de Eerste- en
  Tweede Kamer&lt;/em&gt;

  (Amsterdam, 1890); idem, 'A.L.W. Seyffardt', in 
  &lt;em&gt;De Hollandsche Revue&lt;/em&gt;

  5 (1900) 170-184; W.E. van Dam van Isselt, 
  &lt;em&gt;Zestig jaren hooger militair onderwijs&lt;/em&gt;

  ('s-Gravenhage, 1928); H.J. Scheffer, 
  &lt;em&gt;Henry Tindal. Een ongewoon heer met ongewone besognes&lt;/em&gt;

  (Bussum, 1976); G. Taal, 
  &lt;em&gt;Liberalen en radicalen in Nederland 1872-1901&lt;/em&gt;

  ('s-Gravenhage, 1980); R.H.E. Gooren, 
  &lt;em&gt;Krijgsdienst en krijgsmacht in de Nederlandse politiek
  1866-1914&lt;/em&gt;

  [Utrechtse Historische Cahiers 8 (1987) nr. 1] (Utrecht, 1987);
  Marcel E. Verburg, 
  &lt;em&gt;Koningin Emma. Regentes van het koninkrijk&lt;/em&gt;

  (Baarn, 1989); 
  &lt;em&gt;Koningin Emma. Opstellen over haar regentschap en voogdij&lt;/em&gt;

  . Onder red. van C.A. Tamse (Baarn, 1990); Wim Klinkert, 
  &lt;em&gt;Het vaderland verdedigd. Plannen en opvattingen over de
  verdediging van Nederland 1874-1914&lt;/em&gt;

  ('s-Gravenhage, 1992).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum te Leiden: http://www.parlement.com/9291000/modulesf/g6ki9ydx [4-11-2008].
&lt;/p&gt;


&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

