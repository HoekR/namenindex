<biodes version="1.0">
  <fileDesc>
    <title>Helfrich, Conrad Emile Lambert (1886-1962)</title>
    <ref target="http://resources.huygens.knaw.nl/bwn1880-2000/lemmata/bwn2/helfrich"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">helfrich</idno>
    <persName><name type="geslachtsnaam">Helfrich</name>, Conrad Emile Lambert</persName>
    <sex value="1"/>
    <event type="birth" when="1886"/>
    <event type="death" when="1962"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HELFRICH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Helfrich, Conrad Emile Lambert&lt;/strong&gt;, marineofficier (Semarang (Ned.-Indi&amp;euml;) 11-10-1886 - 's-Gravenhage 20-9-1962).

Zoon van Alexander Josef Helfrich, officier van gezondheid, en Marie
Anna Lambertina Steijns. Gehuwd op 16-12-1919 met Augusta Clasina
Gieben. Uit dit huwelijk werden 2 zoons en 2 dochters geboren. 
&lt;/p&gt;

&lt;img src=&amp;quot;images/HELFRICH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Helfrich, Conrad Emile Lambert&amp;quot; class=&amp;quot;bwnimg&amp;quot;&gt;



&lt;p&gt;Helfrich volgde na de 3-jarige HBS van 1903 tot 1907 de opleiding
tot zeeofficier aan het Koninklijke Instituut voor de Marine te
Willemsoord en specialiseerde zich vervolgens als torpedo-officier. Al
in een opmerkelijk vroeg stadium van zijn loopbaan vervulde hij enkele
staffuncties. Zo fungeerde hij tijdens de mobilisatie van 1914 tot 1918
enige tijd als adjudant van de commandant in Zeeland en was hij in de
periode van 1919 tot 1922 geplaatst bij de marinestaf in Den Haag, toen
men zich daar bezighield met het opstellen van een nieuw vlootplan voor
Indi&amp;euml;. Van 1922 tot 1924 volgde hij de cursus aan de Hoogere
Marine Krijgsschool, blijkbaar met uitstekend resultaat: hij werd na
afloop benoemd tot leraar aan de Krijgsschool, welke functie hij tot
1927 bleef vervullen. In de jaren 1920 viel ook zijn eerste
publicistische arbeid; in verband met zijn verdere loopbaan is frappant
dat hij in het 
&lt;em&gt;Marineblad&lt;/em&gt;

schreef over 'Onze Weermacht in Nederlandsch-Indi&amp;euml; in een
toekomstig Pacific-conflict&amp;quot; (1926) en over 'De
Staatsmarine&amp;quot; (1927). Eind 1928 ging Helfrich naar Indi&amp;euml; als
commandant van de nieuwe torpedobootjager 'Piet Hein&amp;quot;. Daarna
fungeerde hij in de periode van 1931 tot 1933,in de rang van
kapitein-luitenant ter zee, als chef staf der Zeemacht in
Ned.-Oost-Indi&amp;euml;. Vervolgens was hij lid van de
bezuinigingscommissie-Idenburg (1933) en, van december 1935 tot
december 1937, commandant van het Nederlands eskader in
Oost-Indi&amp;euml;.&lt;/p&gt;
&lt;p&gt;Van 16 februari 1938 tot 1 augustus 1939 trad hij op als directeur
der Hoogere Marine Krijgsschool. In die periode werd hij, per 1
september 1938, bevorderd tot schout-bij-nacht en had hij, als lid der
zogenaamde Technische Commissie, een belangrijk aandeel in de
voorbereiding van het plan voor Indi&amp;euml; drie slagkruisers met
'omlijsting&amp;quot; te bouwen. Als vurig voorstander van een sterke
artillerievloot voor de verdediging van de Archipel heeft hij daaraan
met veel enthousiasme gewerkt.&lt;/p&gt;
&lt;p&gt;In september 1939 vertrok Helfrich opnieuw naar Indi&amp;euml; om de
functie van commandant der Zeemacht en hoofd van het departement der
Marine in Ned.-Indi&amp;euml; te aanvaarden. Zijn aanwijzing als zodanig
lag voor de hand omdat hij in voorgaande functies een brede en diepe
kennis had verworven van de problematiek rond de maritieme defensie van
Ned.-Indi&amp;euml; en omdat hij algemeen beschouwd werd als zeer bekwaam.
Tegen de traditie in - deze stond de commandant der Zeemacht, evenals
de GG, slechts &amp;eacute;&amp;eacute;n dag toe voor het inwerken van zijn
opvolger - bereidde hij zich na aankomst te Batavia gedurende enkele
maanden, opnieuw in de functie van chef staf, op zijn nieuw taak voor
en trad hij eerst op 18 december als vlootvoogd op. Na het bevel van
vice-admiraal H. Ferwerda te hebben overgenomen wijzigde hij in zoverre
het beleid dat men zoveel mogelijk ging anticiperen op de aanvaarding
van het slagkruiserplan, dat door zijn voorganger als te hoog gegrepen
werd beschouwd. Bij de behandeling van dit plan in de Volksraad (22-29
april 1940) trad hij als regeringsgemachtigde op en smaakte hij de
voldoening de desbetreffende voorstellen door een ruime meerderheid
aangenomen te zien. Van de uitvoering van het voornaamste deel van het
plan - de bouw van de slagkruisers met omlijsting; daarnaast omvatte
het ook nog infrastructurele voorzieningen - is het als gevolg van de
bezetting van Nederland niet meer gekomen.&lt;/p&gt;
&lt;p&gt;Nadat het Koninkrijk in de oorlog betrokken was geraakt was Helfrich
de centrale figuur bij alles wat in Indi&amp;euml; werd ondernomen om een
zo sterk mogelijke maritieme verdediging tot stand te brengen. In het
algemeen werkte hij daarbij harmonisch samen met de overige leden van
de Indische regering, alhoewel hij van mening was dat bij de opbouw van
de Indische defensie het leger relatief te veel aandacht, en
geldmiddelen, verkreeg. Uiteraard moest juist op het terrein dat meer
in het bijzonder voor Helfrichs verantwoordelijkheid kwam veel worden
ge&amp;iuml;mproviseerd, omdat het contact met het moederland was
afgesneden en de belangrijkste leverancier die was overgebleven, de
Verenigde Staten, Indi&amp;euml; geen hoge prioriteit gaf. Aan het op
redelijk korte termijn tot stand brengen van de door Helfrich gewenste
sterke artillerievloot viel dan ook niet te denken. Daarom koos de
commandant der strategie: korte acties waarbij ernaar gestreefd werd
tijdelijk een lokaal overwicht te verkrijgen en, na een klap te hebben
uitgedeeld, snel te verdwijnen, voordat de vijand met versterkingen kon
ingrijpen. Het onderzeebootwapen zou in deze strategie een zeer
voorname rol vervullen als offensief instrument. Gelegenheid om de
tactische samenwerking met bondgenootschappelijke strijdkrachten voor
te bereiden kreeg Helfrich nauwelijks, omdat men niet door het houden
van internationale oefeningen Japan wilde provoceren.&lt;/p&gt;
&lt;p&gt;Helfrich, die inmiddels per 31 augustus 1941 was bevorderd tot
vice-admiraal, gaf gedurende de beginfase van de oorlog tegen Japan
zelfstandig leiding aan de operaties van de Nederlandse zee- en
marineluchtstrijdkrachten in Zuid-Oost-Azi&amp;euml;, voor zover die niet
onder Brits operationeel bevel waren geplaatst. De successen der
Nederlandse onderzeeboten tegen de Japannes bezorgden hem toen in de
Amerikaanse pers de bijnaam 'ship-a-day Helfrich&amp;quot;. Bij de
vorming van het American-British-Dutch-Australian Command (ABDACOM)
voor het gebied van de 'Maleise Barri&amp;egrave;re&amp;quot; werd hij tot
zijn grote teleurstelling niet in de top van die organisatie opgenomen.
Op 14 februari 1942 volgde hij echter de Amerikaanse admiraal Thomas C.
Hart op als opperbevelhebber van de geallieerde zeestrijdkrachten in de
ABDACOM-area. Zijn beleid werd beheerst door de wil stand te houden tot
het uiterste; voor een 'reculer pour mieux sauter' - zoals bij
voorbeeld schout-bij-nacht K.W.F.M. Doorman, de bevelhebber van de op
Helfrichs instigatie gevormde Combined Striking Force, juister achtte -
voelde hij beslist niet. Zelfs na Doormans nederlaag in de slag in de
Javazee (27 februari 1942) gaf Helfrich nog niet definitief de moed op
en trachtte hij, tevergeefs, zijn Britse en Amerikaanse
onderbevelhebbers ertoe te bewegen mee te werken tot een zo massaal
mogelijk onderzeebootoffensief tegen de Japanse strijdkrachten in de
Javazee.&lt;/p&gt;
&lt;p&gt;Op 2 maart 1942 evacueerde Helfrich op last van de
gouverneur-generaal naar Ceylon. Gedurende het verdere verloop van de
oorlog trad hij, met standplaats Colombo, op als Nederlands bevelhebber
der strijdkrachten in het Oosten (BSO). Deze, louter administratieve,
functie schonk hem weinig bevrediging, ook door conflicten met de
Nederlands-Indische civiele autoriteiten, met name minister H.J. van
Mook, en - formeel aan hem ondergeschikte - organen van het Koninklijk
Nederlandsch-Indisch Leger (KNIL). Het ging hierbij vooral om plannen
van de Indische regering tot het vormen van formaties
'gezagstroepen&amp;quot; en van een 'oliebataljon&amp;quot; (bestaande
uit specialisten die de Indonesische olie-industrie na de verdrijving
der Japanners zo snel mogelijk weer in bedrijf moesten brengen),
alsmede om het streven een zo groot mogelijk aantal bestuursambtenaren
op te leiden, die gedeeltelijk uit de strijdkrachten moesten worden
gerekruteerd. Hij heeft aan een en ander uiteindelijk wel medewerking
verleend, echter niet van harte omdat het naar zijn mening in strijd
was met de eisen van de oorlogvoering in bondgenootschap en daardoor de
positie van Nederland tussen de geallieerden verzwakte. Frustrerend is
deze periode voor Helfrich niet in de laatste plaats geweest omdat hij
geen operationeel bevel meer voerde en zijn pogingen om, zij het dan
maar als toeschouwer, acties van de geallieerde strijdkrachten mee te
maken mislukten.&lt;/p&gt;
&lt;p&gt;Op 2 september 1945 ondertekende Helfrich als vertegenwoordiger van
de Nederlandse regering aan boord van het Amerikaanse slagschip
'Missouri&amp;quot; in de baai van Tokio het 'Instrument of
Surrender&amp;quot; van Japan. Op 1 oktober 1945 kwam hij met zijn
hoofdkwartierschip 'Plancius&amp;quot; in Batavia aan. Hierna voerde
hij tot 24 januari 1946, toen de functie van BSO werd opgeheven, het
bevel over de Nederlandse strijdkrachten in Indonesi&amp;euml;. Daarbij
zette hij al zijn krachten in voor het herstel van het Nederlandse
gezag, onder afwijzing van ieder compromis met Soekarno en de zijnen.
Na het tekenen van de overeenkomst van Linggadjati wendde hij zich
zelfs op 19 november 1946 samen met de chef van de generale staf, H.J.
Kruls, met een schriftelijk protest tot minister-president L.J.M. Beel.
Beide functionarissen verklaarden 'ernstig ongerust&amp;quot; te zijn
'over de dreigende verminking van het Koninkrijk&amp;quot; en voegden
daaraan toe dat deze ongerustheid door vele van de onder hun bevelen
dienende militairen werd gedeeld. Voor zichzelf hielden zij ernstig
rekening met de mogelijkheid dat het niet meer met hun eer en geweten
in overeenstemming zou zijn te brengen hun functies te blijven
bekleden. De volgende dag legden zij hun bezwaren in een audi&amp;euml;ntie
voor aan koningin Wilhelmina. Belangrijke gevolgen hebben deze
demarches overigens niet gehad.&lt;/p&gt;
&lt;p&gt;Inmiddels was Helfrich per 25 augustus 1945, onder gelijktijdige
bevordering tot luitenant-admiraal, benoemd tot bevelhebber der
Zeestrijdkrachten (BDZ) en had hij die functie, terug in Nederland,
metterdaad aanvaard in het voorjaar van 1946. Hij bleef BDZ, met een
chef van de marinestaf naast zich, tot 1 oktober 1948, toen hij de
Rijkszeedienst met pensioen verliet. Als zodanig gaf hij mee richting
aan de wederopbouw van de Koninklijke marine; zijn hand was vooral te
herkennen in de tijdens het desbetreffende tijdvak overwogen vloot- en
basisplannen.&lt;/p&gt;
&lt;p&gt;Na zijn pensionering bleef Helfrich nog geruime tijd politiek
actief. Zijn denkbeelden omtrent de verhouding tussen Nederland en
Indonesi&amp;euml; hadden hem gevoerd tot organisaties als het Comit&amp;eacute;
Handhaving Rijkseenheid, de Katholieke Nationale Partij, de Stichting
'Door de Eeuwen Trouw' en de Vaderlandse kring. Hij heeft daar
een prominente rol gespeeld, vooral als propagandist in woord en
geschrift.&lt;/p&gt;
&lt;p&gt;Helfrich was een bekwaam zeeman en zag zichzelf ook wel in de eerste
plaats als zodanig; de bevordering van goede betrekkingen tussen de
marine en de overige sectoren van de Nederlandse zeevaart had zijn
bijzondere belangstelling. Hij was een dynamische persoonlijkheid, met
een geprononceerd gevoel voor 'public relations&amp;quot;, meer een
'doener&amp;quot; dan een 'denker&amp;quot;, hoewel hij wat
intelligentie betrof zeker boven de middelmaat uitstak. Zijn spontane,
sanguinische maar ook hartelijke wijze van omgaan met ondergeschikten
maakte hem tot een bij velen populair bevelhebber. Zijn strategisch
denken werd in de jaren dat hij de vloot in Indi&amp;euml; commandeerde in
sterke mate bepaald door een diep gevoel van verbondenheid met zijn
geboortegrond. Mede vanuit dat gevoel heeft hij de meest
controversi&amp;euml;le beslissingen van zijn marineloopbaan genomen, die
hebben gevoerd tot de slag in de Javazee. Wie hem voor het daar geleden
echec en de verliezen aan personeel en materieel verantwoordelijk wil
stellen dient te bedenken dat het aanvaarden van zeer ernstige
risico's bij een aanval op de Japanse invasievloot geheel in de
lijn lag van de tot dan toe door de regeringen van Nederland en
Indi&amp;euml; gevoerde politiek en strategie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Helfrich bij de Afdeling Maritieme Historie van de
Marinestaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Memoires&lt;/em&gt;

(Amsterdam [etc.], 1950. 2 dl.); 
&lt;em&gt;Koninkrijk en zeemacht&lt;/em&gt;

[Schiedam, 1951]; 
&lt;em&gt;Het schip van staat en de waan van de dag&lt;/em&gt;

[S.l., 1954]; 
&lt;em&gt;Nieuw-Guinea politiek&lt;/em&gt;

('s-Gravenhage, [1955]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Een gesprek van twee uur met de jarige admiraal C.E.L.
Helfrich&amp;quot;, in 
&lt;em&gt;Nieuwe Haagsche Courant,&lt;/em&gt;

11-10-1951; H.A. van Foreest, in 
&lt;em&gt;Alle hens&lt;/em&gt;

16 (1962) 11 (november) 2-3.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;Website Wikipedia (Nederlands): http://nl.wikipedia.org/wiki/Conrad_Helfrich [Foto: Koninklijke Marine].
&lt;/p&gt;
&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

