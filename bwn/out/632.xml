<biodes version="1.0">
  <fileDesc>
    <title>Grossouw, Willem Karel Maria (1906-1990)</title>
    <ref target="http://resources.huygens.knaw.nl/bwn1880-2000/lemmata/bwn5/grossouw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">grossouw</idno>
    <persName><name type="geslachtsnaam">Grossouw</name>, Willem Karel Maria</persName>
    <sex value="1"/>
    <event type="birth" when="1906"/>
    <event type="death" when="1990"/>
    <state type="occupation">r.k. priester</state>
    <state type="occupation">r.k. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/grossouw.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Grossouw, Willem Karel Maria&lt;/strong&gt;, rooms-katholiek priester en theoloog (Amsterdam 9-11-1906 - Nijmegen 22-5-1990). 
Zoon van Josephus Johannes Maria Grossouw, handelsreiziger, en
  Johanna Petronella Antoinette Lammers. Gehuwd op 25-8-1969 met
  Wilhelmina Johanna Sophia Holland (1936-1975), secretaresse. Uit
  dit huwelijk werden 1 zoon en 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/grossouw.jpg' alt='afbeelding van Grossouw, Willem Karel Maria'&gt;Het gezin Grossouw telde vier meisjes en &amp;eacute;&amp;eacute;n
    jongen: Willem, de oudste. Als misdienaar van tien jaar in zijn
    parochiekerk geboeid door de liturgie, wilde de kleine Willem
    niets liever dan priester worden. Omdat het gezin intussen was
    verhuisd naar Vught, volgde hij de daartoe vereiste studies op
    de seminaries 'Beekvliet' in St. Michielsgestel voor de
    humaniora (1918-1924) en Haaren voor de filosofie en theologie
    (1924-1930). In het laatstgenoemde jaar werd hij in de St.
    Jansbasiliek van 's-Hertogenbosch tot priester gewijd.&lt;/p&gt;
&lt;p&gt;Voorbestemd om docent te worden aan het grootseminarie zette
    Grossouw zijn studies voort aan het door de jezu&amp;iuml;eten
    geleide Pauselijk Bijbelinstituut in Rome. De kennismaking met
    het mediterrane leefklimaat maakte op de geheel
    kerkelijk-klerikaal gevormde jongeman - naar eigen zeggen een
    emotioneel onrijp groentje - diepe indruk. Terugziende schrijft
    hij in zijn memoires dat hier de wortels liggen van 'het
    conflict in mijn leven' (
    &lt;em&gt;Alles is van u&lt;/em&gt;

    , 81), een conflict dat zich in theologische en geloofstermen
    zou vertalen, maar dat uiteindelijk dieper ging en een botsing
    was in zijn persoonlijke, seksuele levenssfeer. In de zomer van
    1934 werd Grossouws studie onderbroken door zijn merkwaardige
    vlucht naar het Engelse kartuizerklooster Parkminster in Sussex
    om - in zijn eigen woorden - 'mijn zogenaamde seksuele
    problematiek tot oplossing te brengen' (
    &lt;em&gt;ibidem&lt;/em&gt;

    , 160). Na enkele dagen keerde hij 'bevrijd en verslagen' terug
    in de wereld. Grossouw rondde zijn Romeinse studies in 1936 af
    met het proefschrift 
    &lt;em&gt;The coptic versions of the minor prophets. A contribution to
    the study of the Septuagint&lt;/em&gt;

    (Rome 1938).&lt;/p&gt;
&lt;p&gt;Toch zou Grossouws levenswerk niet liggen bij dit hoog
    gekwalificeerde specialistenwerk, maar veeleer in het
    bevorderen van de bijbelkennis en de bijbelse spiritualiteit
    van zijn studenten en van zijn geloofsgenoten in het algemeen.
    Hij kon daarmee direct beginnen op het grootseminarie Haaren,
    waar hij van 1936 tot 1953 les gaf aan aankomende Brabantse
    parochiepriesters. Gedurende de bezettingsjaren 1942-1945
    leefde het seminarie 'in ballingschap' in Tilburg, waardoor
    voor even het isolement van de traditionele priesteropleiding
    werd doorbroken, een ervaring die niet werd vergeten: de oude
    geslotenheid keerde nooit meer helemaal terug.&lt;/p&gt;
&lt;p&gt;Van veel gewone taken ontheven schreef Grossouw tegen het
    einde van de Duitse bezetting - vooral met oog op zijn
    seminariepubliek - de ontwerpteksten van het meditatieboek 
    &lt;em&gt;Innerlijk leven. Overwegingen voor alle dagen van het
    jaar&lt;/em&gt;

    , dat begin 1948 zijn eerste uitgave beleefde. Kort tevoren, in
    de zomer van 1947, was Grossouw benoemd tot hoogleraar in de
    exegese van het Nieuwe Testament aan de Rooms-Katholieke
    Universiteit te Nijmegen, een functie die hij moest combineren
    met het docentschap aan het seminarie in Haaren. Hierdoor zag
    hij zich gedwongen op en neer te reizen: tot 1950 vanuit
    Haaren, daarna vanuit Nijmegen. Zijn inaugurele rede droeg als
    titel 
    &lt;em&gt;Sint Paulus en de beschaving van zijn tijd.&lt;/em&gt;

    Hierin typeert hij de apostel als de kampioen van de
    evangelische vrijheid en het christelijke humanisme.&lt;/p&gt;
&lt;p&gt;In zijn onderwijs richtte Grossouw vooral de aandacht op de
    brieven van Paulus en de johanne&amp;iuml;sche geschriften, te
    weten het vierde evangelie, de drie brieven op naam van
    Johannes en de Apocalyps. Maar zoals zijn bibliografie
    uitwijst, beperkte zijn onderzoek zich daartoe niet. Zo was hij
    in 1951 een van de eersten die baanbrekende studies het licht
    deden zien over de betekenis van de vier jaar eerder ontdekte
    Dode Zeerollen voor het Nieuwe Testament. De theologische
    faculteit van de universiteit van Nijmegen was toentertijd nog
    een klerikaal onderonsje, waar priesters les gaven aan
    priesters. Grossouw wist velen van zijn studenten voor een
    wetenschappelijke studie van de bijbel te enthousiasmeren, al
    was hij als docent eerder afstandelijk en soms zelfs scherp.
    Niet voor niets hadden medestudenten in Rome hem de bijnaam
    'bocca della verit&amp;agrave;' (: 'de mond van de waarheid')
    gegeven.&lt;/p&gt;
&lt;p&gt;Al vanaf de eerste periode van zijn hoogleraarschap reikte
    de invloed van Grossouw tot ver buiten het Nijmeegse
    universitaire milieu. Zo hield hij in 1952 zijn geruchtmakende
    voordracht 
    &lt;em&gt;Katholiek R&amp;eacute;veil en spiritualiteit&lt;/em&gt;

    , waarin hij de al te sterke benadrukking van de wil in de
    traditionele ascese aan de kaak stelde, een ascese die hij -
    zelf wijs geworden door het mislukte kartuizerexperiment -
    neurotiserend en verouderd noemde. Alle toenmaals door de
    jezu&amp;iuml;eten (mede)geredigeerde tijdschriften en periodieken
    vielen over hem heen, want de onaantastbare retraitemethodes
    van Ignatius van Loyola kregen in Grossouws betoog indirect een
    veeg uit de pan. Volgens hem was de katholieke spiritualiteit
    hoognodig toe aan een herbronning, die haar kracht moest vinden
    in bijbel en liturgie en die moest uitmonden in een keuze voor
    de vrijheid en tegen de joodse wet zoals Paulus die zag en
    beleefd had.&lt;/p&gt;
&lt;p&gt;Het boek van Grossouw dat in eerste instantie deze gedachte
    - zeer voorzichtig geformuleerd - onder de aandacht bracht, was
    het al genoemde 
    &lt;em&gt;Innerlijk&lt;/em&gt;
  &lt;em&gt;leven&lt;/em&gt;

    , het meditatieboek voor alle dagen van het liturgische jaar.
    Meditatie en inwendig gebed beschouwde Grossouw als een soort
    kunst omwille van de kunst: 'het sluit zijn doel in zich. Het 
    &lt;em&gt;is&lt;/em&gt;

    de liefde. En wat is er hoger dan dit?' (p. 9). Generaties
    (toekomstige) priesters, religieuzen en katholieke leken hebben
    dit boek, meestal in de vroege ochtenduren, ter hand genomen en
    zijn ermee ontgroeid aan de moralistische en vaak krampachtige,
    door de jezu&amp;iuml;eten ontwikkelde exercities. Een andere
    bestseller die - ook in het buitenland - de aandacht nog
    rechtstreekser naar de Heilige Schrift leidde, was 
    &lt;em&gt;Bijbelse vroomheid. Beschouwingen over de spiritualiteit van
    het Nieuwe Testament&lt;/em&gt;

    (1954). In zijn titel deed het wellicht aan 'braafheid' denken,
    maar in feite bevatte het een bijbelse theologie van het Nieuwe
    Testament. Het boek, de neerslag van colleges voor
    belangstellenden 1953/1954 - een eerste doorbreking van de
    clericale geslotenheid van de faculteit -, radicaliseerde op
    studieuze wijze 
    &lt;em&gt;Innerlijk leven&lt;/em&gt;

    en wekte daarmee opnieuw reacties pro en contra op, de
    laatstgenoemde weer van traditionele jezu&amp;iuml;etenzijde.
    Grossouw beschouwde het, in zijn laatste editie, als zijn beste
    boek. Tot in de eerste helft van de jaren zestig is het druk
    gelezen.&lt;/p&gt;
&lt;p&gt;Aan de Nijmeegse faculteit van de theologie werd in 1957
    door Grossouws persoonlijke bemoeienissen de Belgische
    dominicaan E.C.F.A. Schillebeeckx tot hoogleraar in de
    dogmatiek en geschiedenis van de theologie benoemd, een
    aanstelling die in het theologische en kerkelijke klimaat in
    Nederland gedurende de jaren rond het Tweede Vaticaans Concilie
    (1962-1965) van verstrekkende betekenis zou blijken. Ongeveer
    terzelfder tijd ondernam hij als rector magnificus (1957/1958)
    discrete pogingen de naar Rome verbannen hoogleraar en
    redemptorist W.J.A.J. Duynstee naar Nederland te laten
    terugkeren. Ook leverde hij een vroege en wezenlijke bijdrage
    aan de democratisering van de bestuursstructuur van de
    faculteit. Landelijke bekendheid kreeg de hoogleraar exegese
    door zijn optreden als getuige-deskundige in het fameuze
    'ezelsproces' tegen de schrijver Gerard Kornelis van het Reve
    in 1966. Daar moest laatstgenoemde terechtstaan wegens
    'godslastering' in zijn fantasie van God als een ezel, waarmee
    hij (de schrijver) seksuele gemeenschap had. Grossouw betoogde
    dat dit beeld van de Godservaring paste in een lange traditie
    van mystieke schrijvers en zelfs in de erotische beeldentaal
    van de bijbel. In deze jaren had Grossouw geregeld schriftelijk
    contact met Van het Reve, die hem onder meer adviseerde bij de
    vertalingen waarmee Grossouw indertijd was belast, in het
    bijzonder die van de Romeinenbrief in 
    &lt;em&gt;De Bijbel uit de grondtekst vertaald&lt;/em&gt;

    (1978), bekend als de Willibrord-bijbel.&lt;/p&gt;
&lt;p&gt;In 1969 kwam Grossouw wederom landelijk in het nieuws toen
    zijn voorgenomen huwelijk met een dertig jaar jongere
    secretaresse van de faculteit voortijdig bekend werd. Voor een
    kerkelijk huwelijk waren dispensatie van de celibaatsgelofte en
    ontslag uit de priesterlijke bediening noodzakelijk. De
    bevoegde Romeinse instantie maakte hiermee echter weinig haast.
    Ten slotte schoot kardinaal B.J.Alfrink hem te hulp, die twee
    dagen voor de geplande huwelijksdatum telefonisch de vereiste
    toestemming regelde. Hij had daarbij de Congregatie voor de
    Geloofsleer de verzekering moeten geven dat zo spoedig mogelijk
    na het huwelijk Grossouws ontslag als hoogleraar aan de
    theologische faculteit zou worden geregeld. De kardinaal is aan
    deze in zijn ogen onredelijke eis ten slotte niet tegemoet
    gekomen, wat hem in Rome veel goodwill heeft gekost. Het
    huwelijk is Grossouw niet door al zijn bewonderaars in dank
    afgenomen. Hij ontving bedroefde, kritische en verontwaardigde
    brieven, en er waren kloosterzusters die 
    &lt;em&gt;Innerlijk leven&lt;/em&gt;

    , waaruit zij jarenlang trouw hadden gemediteerd, bij wijze van
    vervloekingsritueel doormidden scheurden.&lt;/p&gt;
&lt;p&gt;Uit het gelukkige huwelijk van de bejaarde hoogleraar en de
    veel jongere secretaresse werden twee kinderen geboren, een
    meisje (1971) en een jongen (1973). Vrijwel onmiddellijk na de
    geboorte van deze laatste werd bij Grossouws echtgenote een
    kwaadaardig gezwel ontdekt, waarvoor zij lange tijd werd
    bestraald. Begin november 1975 overleed zij, haar 69-jarige
    echtgenoot met twee jonge kinderen achterlatend. Het meisje en
    de jongen werden begin 1976 opgenomen in een bevriend jong
    gastgezin. Grossouw zelf verkocht de echtelijke bungalow in
    Lent, aan de overkant van de Waal, en keerde terug naar
    Nijmegen, waar hij een flat betrok.&lt;/p&gt;
&lt;p&gt;In 1977 nam Grossouw afscheid van de universiteit, waarbij
    hij een rede uitsprak getiteld 
    &lt;em&gt;Paulus onder de joden&lt;/em&gt;

    , die het thema van het dualisme van de apostel - een
    hellenistische jood tussen Wet en Evangelie - herneemt. Op
    doorwrochte wijze presenteerde Grossouw daarin opnieuw de
    conclusie dat Paulus een christen-humanisme verkondigt, dat de
    thora verwerpt, niet als leer en openbaring aan de joden als
    Gods volk meegedeeld, wel als dwingend systeem van
    wettelijk-morele prestatieheiligheid, waarmee de mens zijn
    eigen heil bewerkt.&lt;/p&gt;
&lt;p&gt;Na zijn huwelijk en nog meer na zijn afscheid als hoogleraar
    werd het stil om Grossouw. Zijn status van priester-weduwnaar
    zorgde ervoor dat hij in de katholieke gemeenschap niet meer
    die invloed kon hebben van v&amp;oacute;&amp;oacute;r 1969. In 1981 werd de
    stilte van zijn kant doorbroken met de publicatie van zijn
    'gewijde en profane herinneringen' onder de titel - opnieuw
    ontleend aan Paulus ( I Kor. 3, 21-23) - 
    &lt;em&gt;Alles is van u&lt;/em&gt;

    .&lt;/p&gt;
&lt;p&gt;Deze openhartige en uitvoerige memoires - de uitgever had in
    het aangeleverde materiaal duchtig geschrapt - waren blijkens
    de opdracht oorspronkelijk bedoeld voor zijn nog jonge
    kinderen. Zij geven een boeiend beeld van de (Nederlandse)
    katholieke cultuur van de twintigste eeuw en scherpe portretten
    van enkele hoofd- en bijrolspelers daarin. Sommige details,
    zoals die aangaande de financi&amp;euml;le emolumenten van zijn
    veelverkochte meditatieboek, gaven ook zijn bewonderaars enige
    aanstoot. Uit heel het relaas blijkt dat de auteur een
    levensgenieter en een estheet was, die geen enkele affiniteit
    had met de politiek geladen bevrijdingstheologie, zoals die
    toen in Nijmegen en elders in de mode was.&lt;/p&gt;
&lt;p&gt;In maart 1984 bleek dat Grossouw niet langer meer
    zelfstandig kon wonen. Hij kreeg een kamer in het
    'Berchmannianum' in Nijmegen, een verpleeghuis voor
    geestelijken. Daar verdween hij meer en meer in het schaduwland
    van de dementie en werd hij steeds minder aanspreekbaar. Ook
    hier bleef Grossouw nog een teken van tegenspraak, doordat hij
    soms, al dan niet bewust, een priesterstool omdeed voor de
    gezamenlijk gecelebreerde eucharistie, waartegen enkele van
    zijn vroegere ambtsbroeders formeel bezwaar aantekenden.&lt;/p&gt;
&lt;p&gt;Willem Grossouw was een productieve, literair begaafde en
    fijnzinnige geleerde, die niet alleen in academische zin school
    heeft gemaakt. Door zijn geloofsgenoten meer in aanraking te
    brengen met de bijbel en een daaraan ontleende spiritualiteit,
    speelde hij een voorname rol in wat wel genoemd is 'de tweede
    emancipatie' van de katholieken in Nederland. Grossouw werd
    gedurende zijn meer dan veertigjarige loopbaan als
    bijbelgeleerde in katholieke milieus even druk gelezen als
    besproken, omdat hij in leer en leven beide even authentiek als
    vrijmoedig was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W.K.M. Grossouw in het Katholiek Documentatie
  Centrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie tot en met 1976 in 
    &lt;em&gt;Van taal tot taal. Opstellen over het vertalen van de
    Schriften aangeboden aan prof.dr. W.K. Grossouw bij diens
    afscheid van de Nijmeegse Universiteit&lt;/em&gt;

    . Onder red. van B.M.F. van Iersel [e.a.] (Baarn 1977) 177-183.
    Grossouws memoires
    &lt;em&gt;: Alles is van u. Gewijde en profane herinneringen&lt;/em&gt;

    (Baarn 1981).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.M.F.van Iersel, 'Grossouw vijfenzestig jaar', in 
  &lt;em&gt;De Tijd,&lt;/em&gt;

  9-11-1971; interview door Ton Oostveen, in 
  &lt;em&gt;De Tijd,&lt;/em&gt;

  16-9-1977; Kees Fens, 'Grossouw kiest voor vrijheid', in 
  &lt;em&gt;de Volkskrant&lt;/em&gt;

  , 22-9-1977; Jan van Laarhoven, 'Uit de overlevering van een
  overlevende. Klein commentaar op Grossouw 1-110', in de onder P
  genoemde publicatie 
  &lt;em&gt;Van taal tot taal&lt;/em&gt;

  , 125-146; Gerard Reve, 
  &lt;em&gt;Brieven aan geschoolde arbeiders&lt;/em&gt;

  [Brieven van Reve aan Grossouw, 1964-1972.] (Utrecht [etc.]
  1985); Ton van Schaik, 'Willem Grossouw verzette de bakens', in 
  &lt;em&gt;HN Magazine,&lt;/em&gt;

  23-6-1990.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;HN Magazine,&lt;/em&gt;

  23-6-1990, p. 22.&lt;/p&gt;
&lt;p&gt;A.H.M. van Schaik&lt;/p&gt; 
&lt;dtml-var bwn_footer&gt;</text>
  </biography>
</biodes>

