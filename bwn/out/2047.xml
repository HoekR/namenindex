<biodes version="1.0">
  <fileDesc>
    <title>Wolterbeek Muller, Diederijk Gerhard (1869-1949)</title>
    <ref target="http://resources.huygens.knaw.nl/bwn1880-2000/lemmata/bwn2/wolterbeek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wolterbeek</idno>
    <persName><name type="geslachtsnaam">Wolterbeek Muller</name>, Diederijk Gerhard</persName>
    <sex value="1"/>
    <event type="birth" when="1869"/>
    <event type="death" when="1949"/>
    <state type="occupation">koloniaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wolterbeek Muller, Diederijk Gerhard&lt;/strong&gt;, procureur-generaal bij het Hooggerechtshof in Ned.-Indi&amp;euml; (Nieuwe Diep, gem. Den Helder 5-3-1869 - Batavia (Ned.-Indi&amp;euml;) 14-1-1949).

Zoon van Diederijk Gerhard Engelbert Wolterbeek Muller (door
naamstoevoeging bij KB van 22-4-1836 nr. 155 gewijzigd van Muller in
Wolterbeek Muller), kapitein ter zee titulair, en Joanna Jacoba Sara
Stam. Gehuwd op 16-11-1933 met de 'inlandse' vrouw Djaani.



&lt;/p&gt;
&lt;p&gt;Deze telg uit een gefortuneerde Haagse patrici&amp;euml;rsfamilie
doorliep het Gymnasium Haganum en werd in 1890 te Leiden ingeschreven
als student in de rechtsgeleerdheid. Op 15 maart 1895 promoveerde hij
bij professor C. Asser op het proefschrift 
&lt;em&gt;Het recht van den buurman op over zijn erf hangende en daarop
gevallen vruchten&lt;/em&gt;

(Leiden, 1895). In 1896 vertrok hij naar Indi&amp;euml; om
griffierswerkzaamheden te verrichten voor de president van de Raad van
Justitie in Batavia. Na zijn benoeming tot griffier bij de landraden
van Bankalan (1897), Medan, Bindjei (1899) en substituut-griffier bij
de Raad van Justitie in Batavia (1900), volgde in 1901 zijn aanstelling
tot waarnemend 3e substituut-officier van Justitie bij de Raad van
Justitie in Soerabaja. In dat zelfde jaar werd hij voorzitter van de
landraad van Soemenep (Madura). In dezelfde functie was hij nog
werkzaam in Sitoebondo en Banjoewangi (1903-1908), Probolinggo
(1908-1909), Bandjermasin en Samarinda (1910-1912), waarna benoemingen
volgden tot respectievelijk tijdelijk buitengewoon lid van de Raad van
Justitie in Semarang 1912), buitengewoon lid van de Raad van Justitie
in Batavia (1914) en raadsheer bij het Hooggerechtshof (1919).
Inmiddels was hij in 1913 en 1914 tijdelijk toegevoegd aan de directeur
van Justitie en in 1917 aan de procureur-generaal.&lt;/p&gt;
&lt;p&gt;Bij Indisch Besluit van 17 oktober 1922 werd Wolterbeek Muller
benoemd tot procureur-generaal bij het Hooggerechtshof en
advocaat-fiscaal voor de Land- en Zeemacht, welke functies hij tot 5
juni 1926 zou bekleden. Als procureur-generaal bestreed hij
nationalistische en communistische activiteiten die gericht waren op
ordeverstoring en gezagsondermijning. In 1922 en 1923 drong hij met
succes aan op de internering van de voorzitter van de Communistische
Vereeniging tevens voorzitter van de zeer belangrijke vakvereniging
voor Spoor-en Tramwegpersoneel, Semaoen, en bewerkte hij in 1925 naar
aanleiding van enkele in Semarang uitgebroken stakingen de internering
van een drietal andere vooraanstaande communisten, Darsono, Aliarcham
en Mardjohan.&lt;/p&gt;
&lt;p&gt;In zijn streven extremistische agitatie op vergaderingen te
beteugelen steunde hij na het uitbreken van de spoorwegstaking in mei
1923 verzoeken van enkele residenten om het vergaderrecht in hun gewest
conform artikel 8a van het 
&lt;em&gt;Staatsblad van Nederlandsch-Indi&amp;euml;&lt;/em&gt;

1919, nr. 562 te beperken. Voorts wist hij te bewerkstelligen dat dit
artikel, behoudens alle vergaderingen binnen een bepaald gebied, ook op
vergaderingen van een of meer met name genoemde verenigingen in
Nederlands-Indi&amp;euml;, kon worden toegepast 
&lt;em&gt;(ibidem,&lt;/em&gt;

1925, nr. 582). In 1924 bepleitte hij een zodanige wijziging van
artikel 6 
&lt;em&gt;(ibidem,&lt;/em&gt;

1919, nr. 27) dat bestuursambtenaren die volgens de vigerende
bepalingen de politie persoonlijk moesten assisteren als deze openbare
vergaderingen wilde bijwonen waartoe de toegang haar ontzegd was,
konden volstaan met het verstrekken van een schriftelijke machtiging.
Ook deze wijziging werd in 1925 van kracht 
&lt;em&gt;(ibidem,&lt;/em&gt;

nr. 67), evenals een, wederom in 1924 voorgestelde, aanvulling van
enkele artikelen in het 
&lt;em&gt;Wetboek van Strafrecht&lt;/em&gt;

waardoor het 'haatzaaien' tegen het wettig gezag ook elders dan
in openbare vergaderingen strafbaar werd 
&lt;em&gt;(Staatsblad van Nederlandsch-Indi&amp;euml;&lt;/em&gt;

1925, nr.582).&lt;/p&gt;
&lt;p&gt;Zijn pogingen tot beperking van de bewegingsvrijheid van
propagandisten van nationalistische en communistische verenigingen
resulteerden in een wijziging van het reisreglement voor de
buitenbezittingen, in dier voege, dat de hoofden van gewestelijk
bestuur in dringende omstandigheden, en onder nadere goedkeuring van de
gouverneur-generaal, in bepaalde landstreken binnen hun ambtsgebied
alleen mensen van buitenaf behoefden toe te laten die in het bezit van
een pas waren 
&lt;em&gt;(ibidem,&lt;/em&gt;

1924, nr. 548). Zijn waarschuwingen voor toenemende communistische
infiltratie binnen het ambtenarenapparaat hadden tot gevolg dat in 1924

&lt;em&gt;(Bijblad op het Staatsblad van Nederlandsch-Indi&amp;euml;&lt;/em&gt;

nr. 10683) strengere eisen werden gesteld aan het optreden van
overheidsdienaren. Voorts kwam mede op zijn instigatie een verscherping
van de in 1923 afgekondigde bepalingen omtrent het toezicht op
'Bijzonder onderwijs' tot stand: het 
&lt;em&gt;Staatsblad van Nederlandsch-Indi&amp;euml;&lt;/em&gt;

1925 nr. 260 gaf gewestelijke bestuurshoofden de bevoegdheid om in het
belang van de openbare orde aan bepaalde onderwijzers het lesgeven te
verbieden.&lt;/p&gt;
&lt;p&gt;Zijn voorstel om de agitatie tegen de 'kapitalisten' in de
pers aan banden te leggen,door een aanvulling van het 
&lt;em&gt;Wetboek van Strafrecht&lt;/em&gt;

in die zin dat, naast het 'haatzaaien' tegen het wettig gezag
en groepen van de bevolking, ook het 'haatzaaien' tegen
maatschappelijke klassen strafbaar zou zijn, werd niet aanvaard.&lt;/p&gt;
&lt;p&gt;Als procureur-generaal streefde Wolterbeek Muller v&amp;oacute;&amp;oacute;r
alles naar het handhaven van rust en orde in een koloniaal gebied dat
de gevolgen van een in 1920 uitgebroken economische crisis moest
overwinnen. Met zijn autoritair-legalistische opvattingen vond hij
onder de conservatief-liberale gouverneur-generaal D. Fock gehoor bij
de meerderheid van de Indische regering: zijn voorstellen tot
uitbreiding en verfijning van het Indisch strafstelsel werden voor het
merendeel aanvaard.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens over zijn ambtelijke loopbaan, brieven en adviezen
in het archief van het voormalig departement van Koloni&amp;euml;n in
Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De ontwikkeling van de nationalistische beweging in
Nederlandsch-Indi&amp;euml;.&lt;/em&gt;

Bronnenpublikatie. Bew. door R.C. Kwantes. I 1917-medio 1923
(Groningen, 1975) II medio 1923-1928 (Groningen, 1978) en III 1928 -
augustus 1933 (Groningen, 1981).&lt;/p&gt;
&lt;p&gt;Mw. F. van Anrooij&lt;/p&gt; 
&lt;dtml-var bwn_footer&gt;</text>
  </biography>
</biodes>

