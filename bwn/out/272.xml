<biodes version="1.0">
  <fileDesc>
    <title>Brugman, Mathilda Maria Petronella (1888-1958)</title>
    <ref target="http://resources.huygens.knaw.nl/bwn1880-2000/lemmata/bwn5/brugman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brugman</idno>
    <persName><name type="geslachtsnaam">Brugman</name>, Mathilda Maria Petronella</persName>
    <sex value="2"/>
    <event type="birth" when="1888"/>
    <event type="death" when="1958"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/brugman.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brugman, Mathilda Maria Petronella&lt;/strong&gt;, schrijfster (Amsterdam 16-9-1888 - Gouda 24-7-1958). 
Dochter van Hermanus Joannes Brugman, vertegenwoordiger in
  wijn, en Adriana Geertruida Johanna Zoons.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/brugman.jpg' alt='afbeelding van Brugman, Mathilda Maria Petronella'&gt;Til Brugman werd geboren als oudste dochter in een
    welgesteld, streng katholiek gezin. Van haar vader erfde zij de
    literaire begaafdheid en het talent voor talen; van haar
    moeder, zeer geestdriftig katholiek, de wilskracht en de
    principi&amp;euml;le levenshouding. De principes van de dochter
    stonden echter haaks op die van de moeder, wat van meet af aan
    tot conflicten leidde. Op haar twaalfde werd Til dan ook naar
    een meisjespensionaat gestuurd, waar ze voornamelijk leerde
    bidden en borduren. Op haar zestiende kwam zij bij haar moeder
    in de huishouding. In haar vrije tijd leerde zij zichzelf
    typen, steno en handelscorrespondentie in verschillende talen.
    Dat kwam haar goed van pas toen haar ouders haar, na de
    zoveelste botsing, definitief de deur wezen. Zij ging op kamers
    wonen in Amsterdam en werd correspondente vreemde talen.&lt;/p&gt;
&lt;p&gt;In 1917 verhuisde Til Brugman naar Den Haag, waar zij ging
    samenwonen met de zangeres Sienna Masthoff. Brugman verdiende
    de kost als handelscorrespondente en later als particulier
    lerares vreemde talen. Zij had literaire ambities en begon met
    het schrijven van klankgedichten, daartoe ge&amp;iuml;nspireerd
    door de internationale avant-gardekringen waarin ze inmiddels
    verkeerde. De schilder Piet Mondriaan had zij al rond 1908 op
    dansles leren kennen in Amsterdam. Later kwam zij via hem in
    contact met Stijl-kunstenaars en -architecten als Theo van
    Doesburg, J.J.P. Oud, Cornelis van Eesteren en Vilmos
    Husz&amp;aacute;r.&lt;/p&gt;
&lt;p&gt;De klankgedichten van Til Brugman - klankconstructies
    waarbij het gaat om typografie, ritme en klankkleur, zonder
    verwijzingen naar de werkelijkheid - zijn gebaseerd op de
    Stijl-principes en vertonen overeenkomsten met de
    'letterklankbeelden' die Van Doesburg schreef onder het
    pseudoniem I.K. Bonset. Maar Brugmans plaats in de
    Stijl-beweging is uiteindelijk tamelijk marginaal geweest en
    eerder te danken aan haar (organisatorische) inzet dan aan
    erkenning van de kwaliteit van haar werk. Zij bemiddelde bij de
    verkoop van werk van kunstenaars als Mondriaan, Hans Arp, El
    Lissitszky en Max Burchartz, en vertaalde menige bijdrage aan
    Van Doesburgs tijdschrift 
    &lt;em&gt;De Stijl&lt;/em&gt;

    . Van haarzelf werd daarin slechts &amp;eacute;&amp;eacute;n klankgedicht
    opgenomen. Haar bundel 
    &lt;em&gt;Klankzin&lt;/em&gt;

    bleef in portefeuille, omdat zij er geen uitgever voor kon
    vinden.&lt;/p&gt;
&lt;p&gt;In 1926 leerde Til Brugman de Duitse dada&amp;iuml;ste Hannah
    H&amp;ouml;ch kennen, met wie zij ruim negen jaar samenleefde.
    Onder haar invloed begon Brugman met het schrijven van
    grotesken, een binnen het dada&amp;iuml;sme geliefd genre dat
    gekenmerkt wordt door vermenging van het ernstige met het
    komische, het realistische met het fantastische; mateloosheid
    en vervorming; overdrijving en verabsolutering. Zij schreef
    deze grotesken eerst in het Nederlands en vanaf 1929 - toen zij
    met H&amp;ouml;ch naar Berlijn verhuisde - ook in het Duits. Vooral
    religie en burgerlijk familieleven, instituten waarmee zij haar
    leven lang strijd leverde, waren het mikpunt van haar werk.
    Brugman zelf noemde het in een brief uit november 1950 aan de
    dichter Victor van Vriesland 'de humor veroverd op de
    bitterheid'.&lt;/p&gt;
&lt;p&gt;Til Brugman schreef honderden grotesken, maar kreeg deze
    moeilijk gepubliceerd. 'Het op zichzelf reeds zo doornig pad
    der grotesque is in Holland heelemaal niet om door te komen',
    schreef ze in oktober 1936 aan de dichter Jan Greshoff. En zo
    bleef het bij de in 1935 in Berlijn verschenen bundel 
    &lt;em&gt;Scheingehacktes. Grotesken mit Zeichnungen von Hannah
    H&amp;ouml;ch&lt;/em&gt;

    , enkele tijdschriftpublicaties in de jaren veertig en vijftig
    en vier grotesken in de in 1959 postuum verschenen bundel 
    &lt;em&gt;Spiegel en lachspiegel&lt;/em&gt;

    .&lt;/p&gt;
&lt;p&gt;In 1936 gingen Til Brugman en Hannah H&amp;ouml;ch uit elkaar.
    'Onder haar sterke persoonlijkheid en uitgesproken
    geldingsdrift leed mijn eigen vitaliteit en ik moest mezelf
    weer terugvinden en tot mezelf terugkeren', zei H&amp;ouml;ch
    later. Brugman bleef nog drie jaar in Berlijn en probeerde van
    daaruit met haar werk voet aan de grond te krijgen in
    Nederland. Dat ging moeizaam, en in de zomer van 1939 keerde
    zij terug naar Nederland, samen met haar nieuwe, negentien jaar
    jongere vriendin Hans Mertineit-Schnabel. Deze dochter van een
    in Amsterdam gevestigde Duitse fabrikant was in Berlijn
    werkzaam als lerares bij de Nederlandsche Bond in Duitschland.
    Brugman en Mertineit betrokken een flatje in de Amsterdamse
    Rivierenbuurt, maar moesten daar tijdens de Duitse bezetting
    wegens hulp aan joden en verzetsmensen 'het veld ruimen'. Zij
    doken onder in het gehucht Breukelerveen.&lt;/p&gt;
&lt;p&gt;In de laatste maanden van de bezetting en vlak daarna werkte
    Til Brugman hier aan een roman die in 1953 onder de titel 
    &lt;em&gt;Spanningen&lt;/em&gt;

    zou verschijnen. In dit boek beschrijft zij hoe haar
    hooggespannen verwachtingen over een naoorlogse rechtvaardige
    samenleving vervlogen. De mensen leken niets te hebben geleerd
    van de doorstane ellende en het daarmee gepaard gaande
    saamhorigheidsgevoel.&lt;/p&gt;
&lt;p&gt;Na de bevrijding zwierven Brugman en Mertineit een tijdlang
    heen en weer tussen Amsterdam, Breukelerveen en Den Haag. In
    1948 vestigden zij zich uiteindelijk permanent in een klein
    houten vakantiehuisje aan de Reeuwijkse plassen. Brugman - die
    sinds 1937 aan een chronische nierziekte leed, waar in 1946 nog
    angina pectoris bijkwam - schreef meestal in haar bed voor het
    raam, uitkijkend over de plas.&lt;/p&gt;
&lt;p&gt;Omdat Til Brugman zich had voorgenomen v&amp;oacute;&amp;oacute;r haar
    vijftigste geen werk van enige omvang te publiceren, maar ook
    omdat ze eerder geen uitgever vond, verscheen pas in 1946 - het
    jaar waarin Brugman 58 werd - bij De Bezige Bij haar eerste
    roman: 
    &lt;em&gt;Bodem. Marcus van Boven, Gods knaap&lt;/em&gt;

    . Het rigide katholicisme uit haar kindertijd heeft er
    duidelijk zijn sporen in nagelaten: het boek is doordrenkt van
    een zware, benauwende sfeer van zondebesef en boetedoening. Dat
    deze roman geschreven is door een vrouw die deel uitmaakte van
    de avant-garde is op het eerste gezicht moeilijk voorstelbaar.
    De archa&amp;iuml;sche stijl in 
    &lt;em&gt;Bodem&lt;/em&gt;

    , waarmee Brugman de 19de-eeuwse entourage tot leven wilde
    roepen, is echter zo ver doorgevoerd dat het groteske dimensies
    aanneemt. Ook de voorkeur voor in onbruik geraakte of
    anderszins onbekende woorden die eruit spreekt, kan in verband
    worden gebracht met de avant-garde literatuur rond De Stijl en
    Dada.&lt;/p&gt;
&lt;p&gt;Wegens zijn vermeende anticlericale strekking werd 
    &lt;em&gt;Bodem&lt;/em&gt;

    door de katholieke media zwaar verketterd en als verboden
    lectuur bestempeld. Uitgeverij De Bezige Bij besloot daarop het
    contract met Brugman te verbreken, en de volgende delen van de
    romancyclus, waarvan 
    &lt;em&gt;Bodem&lt;/em&gt;

    als eerste deel was gedacht, bleven onuitgegeven. De perikelen
    rond dit boek zetten de toon voor haar relatie tot wat zij in
    een brief 'de H.H. (haha) uitgevers' noemde. Haar moeizame
    onderhandelingen met hen drukten een stempel op Brugmans
    naoorlogse jaren. Zij waren mede debet aan de financi&amp;euml;le
    moeilijkheden die haar noopten haar Stijlcollectie, met
    kunstwerken van Mondriaan, Lizzitzky en Kurt Schwitters, te
    verkopen. Niettemin volgden de publicaties elkaar na 
    &lt;em&gt;Bodem&lt;/em&gt;

    in snel tempo op, waarbij de diversiteit van haar werk
    verbazingwekkend is: kinderboeken, novellen, documentaire
    romans en een cultuurgeschiedenis van de kat.&lt;/p&gt;
&lt;p&gt;Til Brugmans oeuvre is moeilijk onder &amp;eacute;&amp;eacute;n noemer
    te brengen, maar wordt altijd gekenmerkt door een, wat men zou
    kunnen noemen, 'pedagogisch idealisme'. Brugman geloofde in
    esthetische en ethische opvoeding door de kunst. In haar
    vooroorlogse grotesken legde ze daarbij nog de nadruk op de
    tekortkomingen van de mens, in haar naoorlogse romans en
    novellen ligt het accent op de mogelijkheden die de mensheid,
    ondanks al haar feilen, toch nog heeft. Brugmans naoorlogse
    oeuvre vormt &amp;eacute;&amp;eacute;n groot pleidooi voor
    verbeeldingskracht, saamhorigheid en optimisme en tegen
    afstomping, egocentrisme en fatalisme. Omdat dit niet meer echt
    paste in de toenmalige tijdgeest, waarin existentialistische
    eenzaamheid het beter deed dan ge&amp;euml;ngageerde
    gemeenschapszin, vond Brugman weinig aansluiting bij de nieuwe
    schrijversgeneratie van na de oorlog.&lt;/p&gt;
&lt;p&gt;In 1952 kreeg Til Brugman de Novellenprijs van de stad
    Amsterdam en werd haar de Marianne Philipsprijs toegekend voor
    haar oeuvre. Veel meer erkenning voor haar werk heeft zij
    tijdens haar leven echter niet gekregen. Volgens velen was zij
    ook niet in de eerste plaats als schrijfster origineel, maar
    veeleer als mens. Geen wonder dat, toen de mens Brugman niet
    meer onder de levenden was, haar werk snel werd vergeten.&lt;/p&gt;
&lt;p&gt;Pas ruim 25 jaar na haar dood in 1958 ontstond er weer enige
    belangstelling voor Til Brugman. Vooral haar leven als
    lesbische vrouw in de marge van de avant-garde werd herontdekt.
    Brugmans neiging tot 'pedagogisch filosoferen' bemoeilijkte een
    hernieuwde receptie van haar werk. In zekere zin had zij
    dezelfde bekeringsdrift als haar moeder, zij het dat het geloof
    in God bij Brugman had plaatsgemaakt voor geloof in de kunst.
    Hierin betoonde zij zich een typische representant van de
    Stijlkunstenaars, die moderne kunst beschouwden als een gids
    voor de mensheid, een gids die uiteindelijk de weg naar een
    stralende toekomst zou wijzen: 'Alleen de kunstenaar leeft
    thans nog een zinrijk, een waarachtig leven', schreef ze in
    1950, 'ploeterend aan 's mensen en tevens dus aan eigen
    beterschap' (&lt;em&gt;Kroniek van Kunst en Kultuur&lt;/em&gt;

    11 (1950) 163). Zo'n leven heeft Brugman met verve geleefd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-M.M.P. Brugman in het Nederlands
  Letterkundig Museum en Documentatiecentrum te 's-Gravenhage;
  collectie-Hannah H&amp;ouml;ch in de Berlinische Galerie te
  Berlijn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van het werk van Til Brugman in de onder L
    genoemde publicatie van Slob, 95-101. Verder: Til Brugman, 
    &lt;em&gt;Das vertippte Zebra. Lyrik und Prosa&lt;/em&gt;

    . Onder red. van Marion Brandt (Berlijn 1995).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Themanummer 'Til Brugman - Hannah H&amp;ouml;ch' van 
  &lt;em&gt;Lust&amp;amp;Gratie. Lesbisch Cultureel Tijdschrift&lt;/em&gt;

  19 (herfst 1988); Marleen Slob, 
  &lt;em&gt;'De mensen willen niet rijpen, vandaar'. Leven en werk van Til
  Brugman&lt;/em&gt;

  (Amsterdam 1994). Hierin: bibliografie van publicaties over Til
  Brugman, 102-110. Verder: Carel Blotkamp, 'Liebe Tiltil. Brieven
  van El Lissitzky en Kurt Schwitters aan Til Brugman, 1923-1926',
  in 
  &lt;em&gt;Jong&lt;/em&gt;
  &lt;em&gt;Holland&lt;/em&gt;

  13 (1997) 32-46.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;NRC Handelsblad&lt;/em&gt;

  , 17-2-1995.&lt;/p&gt;
&lt;p&gt;Marleen Slob&lt;/p&gt; 
&lt;dtml-var bwn_footer&gt;</text>
  </biography>
</biodes>

