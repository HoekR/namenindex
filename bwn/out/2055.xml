<biodes version="1.0">
  <fileDesc>
    <title>Zandt, Pieter (1880-1961)</title>
    <ref target="http://resources.huygens.knaw.nl/bwn1880-2000/lemmata/bwn4/zandt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zandt</idno>
    <persName><name type="geslachtsnaam">Zandt</name>, Pieter</persName>
    <sex value="1"/>
    <event type="birth" when="1880"/>
    <event type="death" when="1961"/>
    <state type="occupation">Ned. herv. predikant</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ZANDT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zandt, Pieter&lt;/strong&gt;, predikant en politicus (Stedum (Gr.) 6-3-1880 - Delft 4-3-1961). Zoon van Pieter [Pieters] Zandt, boer, en Hillechien [Pieters]
  Boerema. Gehuwd op 19-4-1906 met Jantienne Gerharda Helene
  Pruissen. Uit dit huwelijk werden geen kinderen geboren.
  

  
&lt;img src=&amp;quot;images/ZANDT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zandt, Pieter&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Pieter Zandt volgde in zijn geboorteplaats de lagere school
    en bezocht vervolgens van 1894 af het gereformeerde gymnasium
    in Kampen. Met het daar behaalde diploma op zak liet hij zich
    in 1900 - daartoe vooral aangespoord door zijn moeder -
    inschrijven als student in de theologie aan de
    Rijksuniversiteit te Utrecht. Aanvankelijk geraakte de jonge
    Zandt onder invloed van de theorie&amp;euml;n van L.N. Tolstoj en
    G.W.F. Hegel, die zich in godsdienstig opzicht van de
    orthodox-gereformeerde leer onderscheidden, door de mens en
    diens eigen kunnen centraal te stellen en daarbij God en het
    gezag van de Bijbel duidelijk minder betekenis toe te kennen.
    Na een plotselinge en ingrijpende bekering in 1902 zou Zandt de
    denkbeelden van Tolstoj en Hegel de rug toekeren, hen later
    zelfs 'ongeloofsmannen' noemen. Vanaf dit moment wijdde hij
    zich geheel aan de gereformeerde leer. Zijn levensdevies was
    dienovereenkomstig: 'Niets uit mij, maar alles uit Hem'.&lt;/p&gt;
&lt;p&gt;Na het afleggen van het proponentsexamen in november 1905
    werd Zandt beroepbaar gesteld in de Nederlandsche Hervormde
    Kerk, en in april 1906, kort na zijn huwelijk, deed hij intrede
    in de hervormde gemeente van Kamperveen. Gedurende bijna
    twintig jaar zou hij het ambt van predikant bekleden: na zijn
    eerste gemeente volgden van 1909 tot 1910 Loon op Zand,
    vervolgens tot 1915 IJsselmuiden-Grafhorst, daarna tot 1919 Ede
    en ten slotte tot 1925 Delft. In dit laatste jaar werden hem de
    rechten van een emeritus-predikant verleend, omdat hij toen
    zitting kreeg in de Tweede Kamer.&lt;/p&gt;
&lt;p&gt;In 1922 was Zandt toegetreden tot de vier jaar eerder
    opgerichte Staatkundig Gereformeerde Partij (SGP), omdat hij -
    zoals zovele andere orthodoxe hervormden en gereformeerden -
    zich niet (meer) in de bestaande grote protestants-christelijke
    politieke groeperingen als de Anti-Revolutionaire Partij (ARP)
    en de Christelijk-Historische Unie (CHU) thuisvoelde. Al na een
    jaar werd Zandt tot lid van het partijbestuur gekozen, en op 15
    september 1925 kwam hij in de Tweede Kamer, waar hij samen met
    het zittende lid G.H. Kersten de SGP-fractie ging uitmaken.&lt;/p&gt;
&lt;p&gt;Tot de Tweede Wereldoorlog stond Zandt in de schaduw van de
    dominante Kersten, een van de oprichters van de SGP. In deze
    periode hield hij zich vooral bezig met zaken betreffende
    politie en justitie, alsmede met de principi&amp;euml;le wetgeving.
    Zo sprak hij veel over de ontheiliging van Gods naam en van de
    zondagsrust, de vaccinatiedwang, de verplichte verzekering en
    de staatsloterij, thema's waarvan hij zich - evenals Kersten -
    een hartstochtelijk tegenstander verklaarde. Ook had Zandt met
    zijn fractievoorzitter een uitgesproken afkeer van elke
    mogelijke toenadering tot de Rooms-katholieken. Juist de
    samenwerking op staatkundig terrein van ARP en CHU met de
    Roomsch-Katholieke Staatspartij (RKSP) was de SGP een doorn in
    het oog en was mede een reden voor de opvallend constante
    kiezersaanhang, die zich in deze jaren tussen 2 en 2? % van het
    aantal uitgebrachte stemmen bewoog.&lt;/p&gt;
&lt;p&gt;Opzien baarde Zandt in 1931 toen hij, sprekend in de Tweede
    Kamer bij de begroting van Buitenlandse Zaken, ernstig in
    verzet kwam tegen het Nederlandse lidmaatschap van de
    Volkenbond, omdat 'het grondbeginsel ... niet ontleend [is] aan
    het eeuwig blijvend Woord van God, maar aan het gezag van de
    menschelijke rede' (&lt;em&gt;Handelingen Tweede Kamer&lt;/em&gt;

    (1931/1932) 643). In soortgelijke bewoordingen liet hij zich na
    de oorlog ook uit over de Verenigde Naties.&lt;/p&gt;
&lt;p&gt;Nadat Zandt Kersten in 1946 was opgevolgd als fractieleider
    en partijvoorzitter, vestigde hij de aandacht op zich door zeer
    volhardend de soevereiniteitsoverdracht aan Indonesi&amp;euml; te
    blijven afwijzen. De politi&amp;euml;le acties van 1947 en 1948,
    waartoe de Nederlandse regering had besloten, ondervonden zijn
    hartelijke instemming, al vond hij het tegelijkertijd een
    onbegrijpelijke zaak dat het kabinet met Soekarno bleef
    onderhandelen. Zandt beschouwde deze leider van het
    Indonesische verzet, op grond van diens houding jegens de
    Japanners in de oorlog, een collaborateur. Tot en met de
    uiteindelijke stemming in de Kamer bleef hij zich tegen de
    soevereiniteitsoverdracht verzetten.&lt;/p&gt;
&lt;p&gt;Naast het lidmaatschap van de Tweede Kamer vervulde Zandt
    nog andere functies. Zo was hij sinds 1946 voorzitter van de
    SGP, trad hij vanaf september 1945 op als hoofdredacteur van
    het partijorgaan 
    &lt;em&gt;De Banier&lt;/em&gt;

    , had hij sedert 1930 zitting in de Provinciale Staten van
    Zuid-Holland en maakte hij vanaf 1927 deel uit van de
    gemeenteraad van Delft. Al deze functies bekleedde Zandt,
    evenals het kamerlidmaatschap, tot aan zijn dood in 1961.
    Tevens ging hij, ook tijdens zijn emeritaat, nog voor in
    talloze kerkdiensten, waarbij hij telkens weer de nadruk legde
    op het verzoenend lijden en sterven van Christus.&lt;/p&gt;
&lt;p&gt;Niettegenstaande zijn meer dan 35 jaar durend
    kamerlidmaatschap is Zandt, op een enkele uitzondering na,
    nooit sterk op de voorgrond getreden. Ofschoon hij op de voor
    de SGP principi&amp;euml;le vraagstukken volstrekt met Kersten
    harmonieerde en vooral diens anti-Roomse politiek na de oorlog
    voortzette, reikte zijn invloed niet zover als die van zijn
    voorganger. Daarvoor was Kerstens positie binnen de
    Gereformeerde Gemeenten ook veel dominanter dan de plaats die
    Zandt in de Nederlandsche Hervormde Kerk innam. Tijdens de
    economische recessie van de jaren dertig nam Zandt een mildere
    positie in dan Kersten ten opzichte van de werklozen. Terwijl
    laatstgenoemde in feite uitging van het principe 'wie niet
    werkt, zal ook niet eten' had zijn hervormde partij- en
    ambtgenoot meer aandacht voor de nood die er bij een groot
    gedeelte van de bevolking heerste. Zijn kamerredevoeringen, hoe
    principieel en consequent ook, leden onder het euvel soms
    volkomen buiten de vraagstukken van zijn tijd te staan. Een
    commentaar bij zijn overlijden in 1961 luidde dan ook: 'In ds.
    Zandt daalt een typisch stukje oeroud Nederland ten grave' (&lt;em&gt;Het Parool&lt;/em&gt;

    , 6-3-1961).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Verzamelde geschriften van ds. P. Zandt&lt;/em&gt;

    (3 dln.; Veenendaal, 1980-1986).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  III-VI (2e dr.; Assen, 1968); J.J.B. Stap, 
  &lt;em&gt;De SGP voor 1940&lt;/em&gt;

  [Utrechtse Historische Cahiers 6 (1985) no. 3] (Utrecht, 1985);
  C.S.L. Janse, 
  &lt;em&gt;Bewaar het pand. De spanning tussen assimilatie en
  persistentie bij de emancipatie van de bevindelijk
  gereformeerden&lt;/em&gt;

  (Houten, 1985); 'Ds. P. Zandt (6 maart 1880 - 4 maart 1961)', in 
  &lt;em&gt;In het spoor&lt;/em&gt;

  10 (1986) 2 (mei) 23-26; W. Fieret, 'Levensschets', in 
  &lt;em&gt;Verzamelde geschriften van ds. P. Zandt&lt;/em&gt;

  III (Veenendaal, 1986) 15-60; lemma door H. Florijn, 
  &lt;em&gt;Biografisch lexicon voor de geschiedenis van het Nederlandse
  protestantisme&lt;/em&gt;

  III (Kampen, 1988) 411-412; W. Fieret, 
  &lt;em&gt;De Staatkundig Gereformeerde Partij, 1914-1918. Een
  bibliocratisch ideaal&lt;/em&gt;

  (Houten, 1990); Jan Pieter Zwemer, 
  &lt;em&gt;In conflict met de cultuur. De bevindelijk gereformeerden en
  de Nederlandse samenleving in het midden van de twintigste
  eeuw&lt;/em&gt;

  (Kampen, 1992); W.Chr. Hovius [e.a.], 
  &lt;em&gt;Van Goedertierenheid en Trouw. 75 jaar Staatkundig
  Gereformeerde Partij, 1918-1993&lt;/em&gt;

  ('s-Gravenhage, 1993).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum: http://www.parlement.com/9291000/modulesf/g6ki9ydx [23-5-2007].
&lt;/p&gt;


&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

