<biodes version="1.0">
  <fileDesc>
    <title>Kuenen, Johannes Petrus (1866-1922)</title>
    <ref target="http://resources.huygens.knaw.nl/bwn1880-2000/lemmata/bwn2/kuenen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuenen_2</idno>
    <persName><name type="geslachtsnaam">Kuenen</name>, Johannes Petrus</persName>
    <sex value="1"/>
    <event type="birth" when="1866"/>
    <event type="death" when="1922"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KUENENJP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kuenen, Johannes Petrus&lt;/strong&gt;, natuurkundige (Leiden 11-10-1866 - Leiden 25-9-1922). Zoon van Abraham Kuenen, hoogleraar in de theologie, en Wiepkje
Muurling. Gehuwd op 11-7-1896 met Dora Wicksteed. Uit dit huwelijk
werden 3 zoons en 2 dochters geboren.

&lt;img src=&amp;quot;images/KUENENJP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kuenen, Johannes Petrus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Kuenen studeerde, na het gymnasium in zijn geboortestad te hebben
doorlopen, van 1884 tot 1892 wis- en natuurkunde te Leiden, o.a. bij
H.A. Lorentz en H. Kamerlingh Onnes. Op 12 april 1892 promoveerde hij
op een proefschrift: 
&lt;em&gt;Metingen betreffende het oppervlak van Van der Waals voor mengsels
van koolzuur en chloormethyl.&lt;/em&gt;

Het was het antwoord op een prijsvraag van de Leidse Universiteit,
reeds bekroond met de gouden erepenning. Promotor was Kamerlingh Onnes.
Van 1890-1893 was hij assistent van Kamerlingh Onnes; van 1893-1895
conservator van het natuurkundig laboratorium van de Leidse
Universiteit en in dezelfde periode privaatdocent. In 1895 volgde een
verblijf in Engeland, waar hij werkte op de laboratoria van W. Ramsay
in Londen en van J. Walker in Dundee. In hetzelfde jaar werd Kuenen
benoemd tot gewoon hoogleraar in de natuurkunde aan het University
College St. Andrews in Dundee. Van 1906 tot aan zijn overlijden was hij
gewoon hoogleraar in de natuurkunde te Leiden met als speciale taak
Lorentz te ontlasten van de colleges voor candidandi. Zijn
ambtsaanvaarding geschiedde op 25 februari 1907 met een oratie 
&lt;em&gt;Het tegenwoordig standpunt en de beteekenis der molekulair
theorie.&lt;/em&gt;

In 1911 werd hij benoemd tot lid van de Koninklijke Akademie van
Wetenschappen.&lt;/p&gt;
&lt;p&gt;Kuenens voornaamste wetenschappelijke werk ligt op het gebied van de
thermodynamica van mengsels van twee stoffen. Na de publikatie van de
dissertatie van J.D. van der Waals, 
&lt;em&gt;Over de continu&amp;iuml;teit van den gas- en vloeistoftoestand&lt;/em&gt;

(1873), werden door Nederlandse natuurkundigen tal van onderzoekingen
uitgevoerd over kritische verschijnselen en fasenevenwichten. In 1890
publiceerde Van der Waals zijn theorie van de binaire mengsels. De
dissertatie van Kuenen bevat experimentele gegevens waarmee de theorie
van Van der Waals kon worden getoetst. Bij het onderzoek had Kuenen het
verschijnsel van de zogenaamde retrograde condensatie gevonden. Kuenens
wetenschappelijke werk was vooral gewijd aan de studie van de binaire
mengsels. Hij ontwikkelde hiervoor tal van nieuwe instrumenten en mat
een grote hoeveelheid gegevens. Hierdoor werd zijn naam gevestigd als
een uitstekend experimentator, die overigens voor de problemen die uit
zijn proeven voortkwamen, ook theoretische oplossingen gaf. Van groot
belang zijn zijn onderzoekingen naar aanleiding van proeven van de
Moskouse fysicus B. Galitzin, die tot de gevolgtrekking was gekomen dat
de theorie van Van der Waals de verschijnselen in de nabijheid van het
kritische punt niet behoorlijk kon verklaren. Kuenen wist met zeer
zorgvuldige en originele experimenten aan te tonen dat de conclusie van
Galitzin onjuist was. Hij maakte voorts studies van de kritische
toestanden van enkelvoudige stoffen en onderzocht in het jaar '13
de persistentie van de moleculaire beweging bij diffusie van gassen.
Naast deze meer gespecialiseerde onderzoeksprojecten bleek Kuenens
ruimere belangstelling en omvattender vermogen uit een aantal
belangrijke bijdragen die hij in handboeken publiceerde, bijdragen die
soms zelfs aparte banden konden worden.&lt;/p&gt;
&lt;p&gt;Naast zijn hoogleraarschap was Kuenen ook op andere terreinen
actief. Zo was hij lid van het curatorium van het Meteorologisch
Instituut in De Bilt en lid van de Rijkscommissie voor grondmeting en
waterpassing. Naast zijn activiteiten op het terrein van de fysica was
hij maatschappelijk en religieus ge&amp;iuml;nteresseerd. Van dat laatste
aspect legde hij in de brochure 
&lt;em&gt;Natuurwetenschap en godsdienstig geloof&lt;/em&gt;

(1911) verantwoording af. Verder verleende hij o.a. zijn medewerking
aan het 
&lt;em&gt;Gedenkboek van het Bataafsche Genootschap der Proefondervindelijke
Wijsbegeerte te Rotterdam 1769-1919&lt;/em&gt;

waarin hij 'Het aandeel van Nederland in de ontwikkeling der
natuurkunde gedurende de laatste 150 jaren' voor zijn rekening nam.
Ook werkte hij mee aan een verantwoorde popularisatie van de
vooruitgang van de natuurkunde in 
&lt;em&gt;De Gids&lt;/em&gt;

waarvan hij van 1916 tot zijn dood in 1922 redacteur was.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;W.J. de Haas, 'Lijst van verhandelingen van Professor
Dr. J.P. Kuenen' [1892-1917], in 
&lt;em&gt;Physica&lt;/em&gt; 

2(1922) 342-344.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.J. de Haas, in 
&lt;em&gt;Physica 2&lt;/em&gt;

(1922) 281-287; H. Kamerlingh Onnes, in 
&lt;em&gt;Nature&lt;/em&gt;

110 (1922) 673-674; Redactie, 'J.P. Kuenen &amp;#134;25 Sept.
1922', in 
&lt;em&gt;De Gids&lt;/em&gt; 

86 (1922) IV, 154-155; H.A. Lorentz, 'Kuenen als
natuurkundige', in 
&lt;em&gt;De Gids&lt;/em&gt;

86 (1922) IV, 209-215; F. A.F.C. Went, 'Johannes Petrus
Kuenen', in 
&lt;em&gt;Verslag van de gewone vergaderingen der wis- en natuurkundige
afdeeling der Koninklijke Akademie van Wetenschappen te Amsterdam&lt;/em&gt;

31 (1922) 349-352; M. de Haas, in 
&lt;em&gt;De Ingenieur&lt;/em&gt;

37 (1922) 41 (14 oktober) 821-822; 'Johan Kuenen (1866-1922),
grafrede', in 
&lt;em&gt;H.A. Lorentz, Collected Papers&lt;/em&gt;

(The Hague, 1939) IX, 404-406.&lt;/p&gt;

&lt;a href='igedeelte'&gt;I: &lt;/a&gt;R.E.O. Ekkart e.a., &lt;i&gt;Knappe koppen. Vier eeuwen Nederlands professorenportret (Utrecht [etc.] 1991) 42. [Portret: J.P. Veth, 1922].




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

