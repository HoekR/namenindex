<biodes version="1.0">
  <fileDesc>
    <title>Middelhuis, Johannes Antonius (1902-1978)</title>
    <ref target="http://resources.huygens.knaw.nl/bwn1880-2000/lemmata/bwn3/middelhuis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">middelhuis</idno>
    <persName><name type="geslachtsnaam">Middelhuis</name>, Johannes Antonius</persName>
    <sex value="1"/>
    <event type="birth" when="1902"/>
    <event type="death" when="1978"/>
    <state type="occupation">vakbondsbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MIDDELHUIS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Middelhuis, Johannes Antonius&lt;/strong&gt;, voorzitter Katholieke Arbeidersbeweging (Haaksbergen 5-3-1902 - Utrecht 12-11-1978).

  Zoon van Albertus Middelhuis, metselaar, en Dina Wegerink. Gehuwd
  op 16-2-1933 met Alberta Johanna Vaarhorst. Uit dit huwelijk
  werden 2 zoons en 4 dochters geboren.
  
&lt;img src=&amp;quot;images/MIDDELHUIS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Middelhuis, Johannes Antonius&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Johannes Antonius Middelhuis - roepnaam Toon - leek
    aanvankelijk voorbestemd in de voetsporen van zijn vader te
    treden. Deze was metselaar op een textielfabriek dicht bij het
    Overijsselse Haaksbergen. Op dertienjarige leeftijd stapte de
    jonge Middelhuis als leerling-textielarbeider de fabriekspoort
    door. Hij had graag verder geleerd; in de zevende klas van de
    lagere school volgde hij 's avonds gratis lessen in de moderne
    talen, die eigenlijk voor de fabrikantenkinderen bestemd waren.
    De armoede in het gezin Middelhuis dwong de leergierige jongen
    echter al vroeg tot loonarbeid. Na door zijn eerste werkgever
    binnen een jaar ontslagen te zijn wegens slecht gedrag - 'het
    stonk me daar te hard en ik was opstandig', aldus Middelhuis
    vele jaren later - werd hij stalenmaker op een stoomblekerij te
    Boekelo. Dat zou hij tot 1929 blijven. In dat jaar werd hij als
    gesalarieerd propagandist aangesteld bij de Katholieke
    Textielarbeidersbond 'Sint Lambertus', afdeling Enschede. De
    zevenentwintigjarige Middelhuis was toen al tien jaar
    aangesloten bij de katholieke textielbond. Nadat hij in 1919
    een spontane staking geleid had, was hij door een kapelaan
    overgehaald lid te worden en had hij zich al spoedig kunnen
    opwerken tot afdelingssecretaris. Tijdens de crisisjaren die
    spoedig na 1929 volgden bleef Middelhuis gesalarieerd
    bondsmedewerker met als standplaats Enschede.&lt;/p&gt;
&lt;p&gt;Toen in augustus 1941 de katholieke vakbeweging door de
    bezetter werd opgeheven, kwam ook de vakbondscarri&amp;egrave;re van
    Middelhuis voorlopig tot stilstand. Kon hij sinds 1941 als
    inspecteur Ziektewet zich nog aan de greep van de Duitsers
    onttrekken, in oktober 1944 werd hij evenwel wegens
    Arbeitseinsatz op transport naar Duitsland gesteld. Gelukkig
    kwam hij in januari 1945 vrij.&lt;/p&gt;
&lt;p&gt;Na de oorlog hervatte hij zijn vakbondsactiviteiten. In 1946
    werd hij landelijk voorzitter van 'Sint Lambertus', waardoor
    hij van Enschede naar Utrecht verhuisde. Twee jaar later volgde
    zijn benoeming in dienst van de centrale, waarvan hij op 1
    november 1948 algemeen secretaris werd. De voordracht voor zijn
    benoeming kwam van de voorzitter van de Katholieke
    Arbeidersbeweging (KAB), A.C. de Bruijn, een autoritaire en
    eigenzinnig man, met wie de ook niet altijd even flexibele
    Twentenaar menigmaal botsingen zou hebben. Over principes waren
    zij het echter grondig met elkaar eens: een fel anticommunisme,
    in de tijd van de Koude Oorlog sterk aangewakkerd, en de wens
    tot behoud van eigen katholieke zuilorganisaties. Van 1949 af
    co&amp;ouml;rdineerde Middelhuis het zogenaamde Plan M, een geheime
    anticommunistische organisatie binnen de KAB, die in het kader
    hiervan samenwerkte met de politieke recherche.&lt;/p&gt;
&lt;p&gt;In 1952 werd Middelhuis gekozen tot opvolger van De Bruijn,
    die minister van Publiekrechtelijke Bedrijfsorganisatie (PBO)
    in het tweede kabinet-Drees (1952-1956) werd. Meer dan wat ook
    belichaamde die PBO het maatschappij-ideaal van de katholieke
    arbeidersbeweging. Kort gezegd kwam dit neer op een ingrijpende
    ordening van het sociaal-economische leven, waarbij werknemers
    en werkgevers eendrachtig zouden samenwerken in daartoe
    geschapen organen. Ook Middelhuis geloofde heilig in het ideaal
    van klassensamenwerking, dat aldus vorm gekregen had. Van 1950
    tot 1964 maakte hij deel uit van de Sociaal-Economische Raad
    (SER), een uitvloeisel van de in 1950 tot stand gekomen Wet op
    de PBO. Ook later, toen de PBO al lang een mislukking was
    gebleken, bleef Middelhuis het harmoniedenken van de jaren
    vijftig trouw: 'je kan van conflicten geen ideaal maken',
    verklaarde hij in 1975 nog in een interview. Samen met de
    voorzitters van de twee andere centrales uit die tijd, D.
    Roemers van het Nederlands Verbond van Vakverenigingen (NW) en
    M. Ruppert van het Christelijk Nationaal Vakverbond (CNV),
    personifieerde Middelhuis de naoorlogse vakbeweging,
    centralistisch en met het 'algemeen belang' hoog in het
    vaandel.&lt;/p&gt;
&lt;p&gt;Ondanks de verzuiling werkten de drie centrales hecht samen
    in de Raad van Vakcentrales. Het zal daarom geen verbazing
    wekken dat Middelhuis ongelukkig was met het bisschoppelijk
    Mandement van 1954. V&amp;oacute;&amp;oacute;r de publikatie daarvan
    probeerde hij nog bij J. Hansen, de toenmalige bisschop van
    Roermond, gedaan te krijgen dat de voor het NVV pijnlijkste
    passages geschrapt zouden worden. Vergeefs, het Mandement,
    waarin aan katholieken het lidmaatschap van de 'onchristelijke'
    socialistische vakcentrale verboden werd, betekende voorlopig
    het einde van de samenwerking met het NVV.&lt;/p&gt;
&lt;p&gt;Tijdens het bewind van Middelhuis werd de katholieke
    arbeidersbeweging geplaagd door ernstige organisatorische
    problemen. De belangrijkste daarvan was de geldverslindende en
    ineffici&amp;euml;nte dubbelstructuur, die de katholieke
    vakcentrale sinds haar oprichting in 1925 kende. Naast de
    vakbonden bestonden er ook vijf diocesaan georganiseerde
    bonden, die het zogenaamde standsorganisatorische werk
    uitvoerden. Dat werk lag vooral op het godsdienstige vlak, maar
    ook bijvoorbeeld activiteiten op het gebied van de
    gezondheidszorg behoorden ertoe. De KAB wilde het probleem van
    de standsorganisaties graag aanpakken - bijvoorbeeld door een
    centralisatie van hun activiteiten - maar kreeg daartoe geen
    kans door zich hiertegen verzettende bisschoppelijke
    interventie. Pas in 1963 kon de door de KAB zo broodnodig
    geachte herstructurering plaatsvinden. De nieuwe centrale, het
    Nederlands Katholiek Vakverbond (NKV), kende geen diocesane
    standsorganisaties meer en ging in 1964 van start onder een
    nieuwe voorzitter: P.J.J. Mertens.&lt;/p&gt;
&lt;p&gt;Bij de reorganisatie tot NKV trok Middelhuis zich uit de
    katholieke vakbeweging terug, maar bleef hij nog een aantal
    voor partij en samenleving belangrijke functies vervullen: tot
    1964 dus als lid van de SER, maar ook als lid van de Eerste
    Kamer van de Katholieke Volkspartij van 1955 af tot in 1969. In
    1977, een jaar voor zijn dood, brak hij toch nog met de
    confessionele politiek, omdat hij zich, naar eigen zeggen, niet
    meer thuis voelde in 'het nette burgerlijke gezelschap van het
    CDA'. Naast zijn politieke activiteiten heeft Middelhuis ook
    een aantal commissariaten bekleed, onder andere bij 
    &lt;em&gt;de Volkskrant,&lt;/em&gt;

    waarvan hij van 1952 tot 1964 president-commissaris was.&lt;/p&gt;
&lt;p&gt;Een katholieke arbeidersbeweging, zoals Middelhuis die
    gekend had en waaraan hij een groot deel van zijn leven had
    gewijd, zou spoedig na Middelhuis' overlijden niet meer
    bestaan. Het NKV, dat mede door Middelhuis' streven in 1964 tot
    stand was gekomen, fuseerde in 1982 met het NVV tot Federatie
    van Nederlandse Vakverenigingen (FNV), een gebeurtenis die
    Middelhuis in 1964 nog voor onmogelijk hield. De PBO, het
    andere grote ideaal in zijn leven, bleek al tijdens zijn
    voorzitterschap mislukt. Toch zou men Middelhuis onrecht doen,
    indien men zijn betekenis louter aan deze twee negatieve
    uitkomsten van onvoorziene ontwikkelingen in later tijd zou
    afmeten. In de jaren dat hij de katholieke vakcentrale leidde,
    werd, mede dank zij de inspanningen van de georganiseerde
    werknemersbeweging, de basis gelegd voor de verzorgingsstaat.
    De grote verdienste van deze voormalige textielarbeider is
    geweest dat hij daartoe in belangrijke mate heeft
    bijgedragen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Samen met W.D. Lelieveld ' Ter nagedachtenis aan de
    schrijver', in C.J. Kuiper, 
    &lt;em&gt;Uit het rijk van de arbeid. Ontstaan, groei en werk van de
    katholieke arbeidersbeweging in Nederland&lt;/em&gt;

    (Utrecht, 1953. 3 dl.in 2bd.); &amp;quot;Ten geleide&amp;quot; in 
    &lt;em&gt;Het Zuiden en de werkgelegenheid. Inleidingen gehouden op
    het werkgelegenheidscongres van de katholieke arbeidersbeweging
    te 's-Hertogenbosch... 1953&lt;/em&gt;

    (Utrecht, 1953); 'Voorwoord', in C.J. van der Ploeg, 
    &lt;em&gt;Oogst van de laatste 10 jaren&lt;/em&gt;

    [Utrecht, 1954].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in 
  &lt;em&gt;De Gelderlander,&lt;/em&gt;

  13-11-1978 en 
  &lt;em&gt;de Volkskrant,&lt;/em&gt;

  13-11-1978 verschenen artikelen over Middelhuis in de 
  &lt;em&gt;Katholieke Illustratie,&lt;/em&gt;

  6-2-1953; uitvoerige interviews met hem eveneens in 
  &lt;em&gt;Ruim zicht,&lt;/em&gt;

  25-6-1964, weekblad 
  &lt;em&gt;De Tijd,&lt;/em&gt;

  1-8-1975 en in 
  &lt;em&gt;De Gelderlander,&lt;/em&gt;

  5-2-1977. Hans Righart, ' &amp;quot;De ene ongedeelde KAB&amp;quot;, vrome wens of
  werkelijkheid? Een historische schets van de katholieke
  arbeidersbeweging, 1945-1963', in 
  &lt;em&gt;Katholieke arbeidersbeweging. Studies over KAB en NKV en de
  economische en politieke ontwikkeling van Nederland na 1945.&lt;/em&gt;

  Onder red. van J. Roes; door J. Bank [et al.] (Baarn, 1985)
  79-131.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A6462 [Foto: archief Katholieke Volkspartij].&lt;/p&gt;




&lt;p&gt;J.A. Righart&lt;/p&gt; 
&lt;dtml-var bwn_footer&gt;</text>
  </biography>
</biodes>

