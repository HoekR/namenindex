<biodes version="1.0">
  <fileDesc>
    <title>Slot, Theodorus Egbert (1895-1949)</title>
    <ref target="http://resources.huygens.knaw.nl/bwn1880-2000/lemmata/bwn2/slot"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">slot</idno>
    <persName><name type="geslachtsnaam">Slot</name>, Theodorus Egbert</persName>
    <sex value="1"/>
    <event type="birth" when="1895"/>
    <event type="death" when="1949"/>
    <state type="occupation">vliegtuigbouwkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Slot, Theodorus Egbert&lt;/strong&gt;, vliegtuigbouwer (Arnhem 26-1-1895 - Voorburg 5-10-1949).

Zoon van Theodorus Egbert Slot, banketbakker, en Maria Pleijsier.
Gehuwd op 7-5-1924 met Aaltje Schoeman. Uit dit huwelijk waren 3 zoons.



&lt;/p&gt;
&lt;p&gt;Slot kwam voor het eerst in 1911 met de luchtvaart in contact, toen
hij op 16-jarige leeftijd lid werd van de Haagsche Proef-Vliegtuig-Club
(HPVC). Secretaris van deze club was J.D. Carley, met wie Slot later
zijn eerste echte vliegtuigen zou bouwen; de HPVC hield zich slechts
bezig met het bouwen van modellen.&lt;/p&gt;
&lt;p&gt;In 1914 trad Slot in dienst bij de NV Trompenburg in Amsterdam, waar
de Spijker-automobielen en -vliegtuigen werden gebouwd. Tegen het einde
van de Eerste Wereldoorlog wilde hij naar Engeland, maar in plaats
daarvan, werd hij opgeroepen voor dienst bij de Koninklijke Marine. Om
met de luchtvaart verbonden te blijven weigerde hij officier te worden
en bracht hij zijn diensttijd door als matroos-vliegtuigmaker op het
Vliegkamp De Mok.&lt;/p&gt;
&lt;p&gt;Reeds in 1917 had Carley met Slot een hoeveelheid
vliegtuigonderdelen gekocht, waaronder resten van een toestel van
Marinus van Meel. Op de vliegheide bij Ede werd de eerste eendekker van
Carley gebouwd, maar het bedrijf ging al gauw failliet. Hierop werd in
Den Haag 'Carley's Aeroplanes' opgericht, waarbij Slot als
werktuigkundige werkzaam was. Ook dit bedrijf was geen lang leven
beschoren en in 1924 zette Slot zijn werkzaamheden als werktuigkundige
voort bij de Vliegtuig Industrie 'Holland' van H. van
Koolbergen te Rijswijk (ZH). Hier werden de H-1 tweedekker en de H-2
lichte eendekker gebouwd, maar reeds in augustus 1924 werd de firma
overgenomen door H. Pander, die enkele jaren tevoren afscheid had
genomen als directeur van de gelijknamige meubelfabriek in Den
Haag.&lt;/p&gt;
&lt;p&gt;Bij de 'Nederlandsche Fabriek van Vliegtuigen H. Pander &amp;amp;
Zonen', aan de Zuid Binnensingel in Den Haag, werd Slot
constructeur, te zamen met H. van der Kwast, die reeds bij de Vliegtuig
Industrie 'Holland' deze functie had bekleed; Van der Kwast
verliet korte tijd later Pander. In de loop van de tijd werd Slot
manager op het constructiebureau, terwijl nog diverse andere
constructeurs, zoals H. Koekebakker, H. F&amp;uuml;hrop en De Wilde,
aangesteld werden.&lt;/p&gt;
&lt;p&gt;Zo was Slot nauw betrokken bij het eerste ontwerp van de nieuwe
fabriek: dit was de Pander D, een licht eenpersoons eendekker
sportvliegtuig dat was ontwikkeld uit de H-2, en dat op 16 november
1924 zijn eerste vlucht maakte. Van dit type werden in totaal 11
exemplaren gebouwd, die behalve in Nederland ook vlogen in
Nederlands-Indi&amp;euml;, Frankrijk en Spanje. Op de Pander D volgde de
Pander E in 1925, een tweepersoons tweedekker, die een van de bekendste
vooroorlogse Nederlandse sportvliegtuigen werd. Hiervan werden 18
exemplaren gebouwd, die in Nederland en in Oost- en West-Indi&amp;euml;
vlogen. De bekendste werd wel de 'Adelaar' (PH-AFN), waarmee
J.E. van Tijen in 1930 een vlucht van Nederland naar
Nederlands-Indi&amp;euml; maakte. Andere sportvliegtuigen van de firma
Pander waren de 'Multipro', een fraaie hoogdekker met gesloten
cabine, en de P-1 t/m P-3.&lt;/p&gt;
&lt;p&gt;De grootste - internationale - bekendheid kregen de firma Pander en
Slot met de driemotorige 'Post-jager', het enige meermotorige
ontwerp van Slot dat ook gebouwd werd. Het denkbeeld een snel
post-vliegtuig te bouwen voor de verbinding Nederland-Indi&amp;euml; was
afkomstig van It.-vlieger D.L. Asjes; ook Slot had al een tijd met
dergelijke gedachten rondgelopen. De KLM vervoerde in die tijd op de
Indi&amp;euml;lijn zowel post als passagiers; speciale postvliegtuigen
zouden in de gedachten van Slot en Asjes kleiner, goedkoper en sneller
kunnen zijn. Maar hoewel het aantal passagiers in die jaren nog gering
was, meende de KLM toch te moeten doorgaan met vliegtuigen voor gemengd
vervoer. Met steun van enkele scheepvaartmaatschappijen en de
Bataaf-sche Petroleum Maatschappij (BPM) werd in 1933 het
Studie-Comit&amp;eacute; Snelpost Nederland-Indi&amp;euml; opgericht. Het plan
was dat de 'Postjager', waarvan de bouw bij Pander in januari
1933 was begonnen, eind van dat jaar een snelle postvlucht zou maken
van Amsterdam naar Batavia. Op 9 december 1933 vertrokken de
KLM-vlieger G.J. Geyssendorffer, Asjes en marconist S. van Straaten van
Schiphol, doch reeds dezelfde dag moest de vlucht te Grottaglie
(Itali&amp;euml;) worden onderbroken wegens motordefect. De post belandde
toch nog bijtijds in Indi&amp;euml;, omdat ze uiteindelijk werd meegenomen
door de KLM-Pokker 'Pelikaan', die in dezelfde maand de beroemd
geworden kerstvlucht naar Indi&amp;euml; maakte. Dat de 'Postjager'
wel een goed ontwerp was, bleek toen de vlucht werd voortgezet en het
toestel de afstand Athene-Batavia wist af te leggen in 72 uur 20
minuten. Toch was het Studie-Comit&amp;eacute; niet tevreden en de machine,
in februari 1934 bij Pander teruggebracht, bleef een tijd lang
nutteloos staan, tot hij, 'Panderjager' gedoopt, werd
ingeschreven voor de luchtrace van Engeland naar Australi&amp;euml;, de zg.
Melbourne-race die in oktober 1934 zou plaatsvinden. Tijdens deze race
verongelukte de machine op 26 oktober te Allahabad, overigens zonder
ernstig persoonlijk letsel. Bij al deze tegenslag - de
'Panderjager' kreeg de bijnaam 'Pechjager' - werd toch
erkend dat het ontwerp van Slot op zich zelf goed was, al hielp dat
niet om het toestel in algemener gebruik te brengen.&lt;/p&gt;
&lt;p&gt;De vliegtuigafdeling van Pander werd op 1 december 1934 gesloten,
waarop de directie van de Kon. Mij. 'De Schelde' constructeur
Slot en zijn staf aanbood in Vlissingen een afdeling vliegtuigbouw te
stichten. Het voornaamste ontwerp dat Slot voor 'De Schelde'
bouwde was een eenpersoons sporttweedekkertje, de
'Scheldemusch' - het eerste Nederlandse vliegtuig met neuswiel
-, met nog een versie als vliegboot, de 'Scheldemeeuw'. Het was
op een 'Scheldemusch' dat Slot, op 20 mei 1936, te Vlissingen
zijn vliegbrevet haalde. Ondanks belangstelling uit binnen- en
buitenland werd dit type geen commercieel succes. Behalve deze lichte
vliegtuigen bouwde Slot bij 'De Schelde' nog een vierpersoons
reisvliegtuig (de S. 12), een dub-belstaart lesvliegtuig met duwschroef
(de S. 20) terwijl een zeer onorthodox dubbelstaart jachtvliegtuig, de
S. 21, bij het uitbreken van de oorlog in aanbouw was. De bezetting
maakte aan verdere activiteiten een einde. Tot 31 augustus 1940 bleef
Slot in dienst bij 'De Schelde', tot een conflict de oorzaak
was dat hij 'met vervroegd pensioen' ging.&lt;/p&gt;
&lt;p&gt;In 1948 trad Slot als technisch adviseur in dienst bij NV Frits
Diepen Vliegtuigen op Ypenburg. Herstellende van een auto-ongeval in
Engeland overleed hij plotseling te Voorburg op 5 oktober 1949.&lt;/p&gt;
&lt;p&gt;Slot heeft nooit de bekendheid gekregen van zijn tijdgenoten Fokker
en Koolhoven, omdat hij nimmer onder eigen naam vliegtuigen bouwde en
zijn ontwerpen door pech nooit in grote hoeveelheden geproduceerd
werden. Toch deden zijn ontwerpen in kwaliteit niet onder voor
vergelijkbare binnen-en buitenlandse produkten. Met de twee anderen
behoort Slot dan ook tot de belangrijkste vliegtuig-ontwerpers in
Nederland in de periode tussen beide wereldoorlogen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Constructieve bijzonderheden van den Pander-Postjager
PH-Ost', in 
&lt;em&gt;De Ingenieur&lt;/em&gt;

48 (1933) W.223-W.231.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Hooftman, 
&lt;em&gt;Pander S.4 &amp;quot;Postjager&amp;quot;&lt;/em&gt;

(Bennekom, 1977) [Nederlandse vliegtuig encyclopedie: nr. 4]; idem, 
&lt;em&gt;Scheldemusch en Scheldemeeuw&lt;/em&gt;

(Bennekom, 1978). [Nederlandse vliegtuig encyclopedie: nr. 7]; H. van
der Meer, 
&lt;em&gt;Pander Type D&lt;/em&gt;

(Schiphol: Aviodome, 1979).&lt;/p&gt;
&lt;p&gt;H.J. Hazewinkel&lt;/p&gt; 
&lt;dtml-var bwn_footer&gt;</text>
  </biography>
</biodes>

