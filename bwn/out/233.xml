<biodes version="1.0">
  <fileDesc>
    <title>Bouwmeester, Lily Geertruida Maria Henri&#195;&#171;tte (1901-1993)</title>
    <ref target="http://resources.huygens.knaw.nl/bwn1880-2000/lemmata/bwn5/bouwmeester"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bouwmeester_5</idno>
    <persName><name type="geslachtsnaam">Bouwmeester</name>, Lily Geertruida Maria Henri&amp;euml;tte</persName>
    <sex value="2"/>
    <event type="birth" when="1901"/>
    <event type="death" when="1993"/>
    <state type="occupation">actrice</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/BOUWMEESTERLILY.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bouwmeester, Lily Geertruida Maria Henri&amp;euml;tte&lt;/strong&gt;, actrice (Amsterdam 28-9-1901 - Sliedrecht (Z.H.) 12-7-1993). Dochter van Ludovicus Adolphus Bouwmeester, violist, en Julie
  Marie Arpeau, pianiste. Gehuwd op 31-3-1921 met Theodoor Frenkell
  (1893-1955), acteur. Na echtscheiding (18-8-1933) gehuwd op
  29-5-1935 met Cornelis Leendert van der Lugt Melsert (1907-1990),
  schouwburgdirecteur. Beide huwelijken bleven kinderloos.
  
&lt;img src=&amp;quot;images/BOUWMEESTERLILY.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bouwmeester, Lily Geertruida Maria Henri&amp;euml;tte&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;'Neen, mijn vader was geen toneelspeler, maar violist',
    legde Lily Bouwmeester later steeds weer geduldig uit
    (Deering), hoewel bij een telg uit de beroemde theaterdynastie
    de veronderstelling nu eenmaal voor de hand lag. Lily's vader
    wenste dat de oudste van zijn drie kinderen in zijn voetspoor
    trad en gaf haar, terwijl zij hem en zijn vrouw vergezelde op
    hun concerttournees door Europa, vanaf haar zesde vioolles. Op
    den duur bleek zowel de studie als het reizen te zwaar, en in
    1913 kwam zij in Amsterdam in huis bij haar oudtante, de
    actrice Theo Mann-Bouwmeester.&lt;/p&gt;
&lt;p&gt;'Mamma Theo' negeerde Lily's hartenwens danseres te worden
    en gaf haar voordrachtslessen. Ook liet zij haar opdraven,
    telkens wanneer er in een van de Amsterdamse schouwburgen een
    kind als acteurtje of figurant nodig was. Zo werd Lily, hoewel
    aanvankelijk zeer tegen haar zin, toch in de richting van het
    toneel gedrongen. Op veertienjarige leeftijd kreeg zij haar
    eerste engagement bij de Tooneelvereeniging van Herman
    Heijermans, waar ze in hoofdzaak jongensrollen speelde.&lt;/p&gt;
&lt;p&gt;Aangemoedigd door haar familieleden kreeg deze jonge
    Bouwmeester gaandeweg de smaak van het acteren toch te pakken.
    In 1917 ging voor haar dan ook een wens in vervulling toen zij
    werd aangenomen door Eduard Verkade, indertijd de grote
    toneelvernieuwer, die met de Koninklijke Vereeniging 'Het
    Nederlandsch Tooneel' de Amsterdamse Stadsschouwburg bespeelde.
    Ook bij dit gezelschap vielen haar door haar gamin-achtige
    uiterlijk veel travestierollen toe. De stukken waarin zij
    optrad, werden weliswaar niet altijd goed ontvangen, maar zelf
    oogstte ze wel steeds waardering. De jaren bij Verkade waren
    voor Lily Bouwmeesters vorming als actrice van het grootste
    belang: 'Ik heb &amp;agrave;lles van hem geleerd en alles aan hem te
    danken. Mijn hele carri&amp;egrave;re. Hij was mijn grote
    leermeester' (Vogel (1987)).&lt;/p&gt;
&lt;p&gt;Inmiddels vertolkte Lily Bouwmeester niet alleen rolletjes
    op het toneel, maar ook in zwijgende speelfilms, waarbij ze
    blijk gaf over een verrassend natuurlijke uitstraling te
    beschikken. In 1916 was de vijftienjarige actrice voor het
    eerst op het witte doek te zien, en wel naast Annie Bos, de
    diva van die dagen, in 
    &lt;em&gt;Majoor Frans&lt;/em&gt;

    van Maurits Binger. Hierna zou zij tot en met 1922 nog in acht
    films bijrollen spelen, waaronder 
    &lt;em&gt;Het geheim van Delft&lt;/em&gt;

    (1917) en 
    &lt;em&gt;Het goudvischje&lt;/em&gt;

    (1919), beide met Annie Bos en geregisseerd door Binger. Onder
    regie van haar oom Theo Frenkel sr. speelde zij, naast
    verscheidene andere Bouwmeester-telgen, onder meer in 
    &lt;em&gt;Pro domo&lt;/em&gt;

    (1918) en 
    &lt;em&gt;De duivel in Amsterdam&lt;/em&gt;

    (1919).&lt;/p&gt;
&lt;p&gt;Wat haar toneelcarri&amp;egrave;re betreft, bleef Lily Bouwmeester
    tot 1920 bij Verkade. Zij werd er verliefd op een medeacteur,
    haar achterneef Theo Frenkel jr., en met hem trad zij in 1921
    in het huwelijk. Samen speelden zij achtereenvolgens bij
    verschillende gezelschappen. Ook trok het jonge paar korte tijd
    met een eigen 'troepje' het land door, waarbij vooral hun
    kindermatinees, met Lily Bouwmeester in de hoofdrol in stukken
    als 
    &lt;em&gt;Pietje Bell&lt;/em&gt;

    en 
    &lt;em&gt;Dik Trom&lt;/em&gt;

    , veel succes behaalden.&lt;/p&gt;
&lt;p&gt;Op aandrang van 'Mamma Theo' aanvaardde het echtpaar
    Frenkel-Bouwmeester in 1923 een engagement bij het Vereenigd
    Rotterdamsch-Hofstad Tooneel van Cor van der Lugt Melsert sr.
    en verhuisde het naar Den Haag. In de jaren dat zij aan dit
    ensemble verbonden was, liet Lily Bouwmeester zien 'dat haar
    grootste kracht lag in comedie-rollen met een serieuze
    ondertoon, rollen waarin zij een karakter tussen ernst en humor
    kon laten balanceren en onder de lichte toets, die zij altijd
    voortreffelijk wist te raken, verborgen diepten van een
    personnage voelbaar kon maken' (Koster, 358-359). Publiek en
    recensenten waren dan ook teleurgesteld toen zij in 1927 haar
    man volgde bij diens overstap van 'het groote, goede tooneel'
    naar het Nederlandsch Operette-Gezelschap. Het werd gezien als
    een terugval in haar tot dan toe veelbelovend verlopende
    carri&amp;egrave;re.&lt;/p&gt;
&lt;p&gt;Het echtpaar Frenkel-Bouwmeester hield het evenwel al na een
    seizoen voor gezien en accepteerde - na een veertien maanden
    durende tournee met een gelegenheidsgezelschap door
    Nederlands-Indi&amp;euml; - in 1930 een engagement bij het Centraal
    Tooneel in Amsterdam, waar het voornamelijk blijspelwerk deed.
    Na twee seizoenen verruilde Lily Bouwmeester dit ensemble voor
    het eveneens in Amsterdam gevestigde Nederlandsch-Indisch
    Tooneel, waar zij opnieuw voornamelijk rollen in komedies en
    kluchten vertolkte. Het was een opvallende stap, omdat daarmee
    de toneelwegen van het echtpaar Frenkel - na vijftien jaar
    samen op de planken te hebben gestaan - definitief
    uiteengingen. Het bleek een voorbode van wat komen zou, want
    een jaar later, in 1933, liep ook hun huwelijk op een scheiding
    uit.&lt;/p&gt;
&lt;p&gt;Lily Bouwmeester hertrouwde in 1935 met Cor van der Lugt
    Melsert jr., een neef van 'de oude Cor'. Zij verhuisde toen van
    Den Haag naar Rotterdam, waar haar man directeur was van de
    Groote Schouwburg-Zuid. Dit was echter niet de enige
    verandering in haar leven. Terwijl Frenkel haar steeds had
    meegesleurd in al zijn toneelactiviteiten, zag Van der Lugt
    Melsert zijn echtgenote 's avonds liever thuis dan op de
    planken. Lily Bouwmeester voegde zich zonder bezwaar naar zijn
    wensen: 'ik vond het wel fijn', zei ze, 'want ik ben erg
    huiselijk' (Deering).&lt;/p&gt;
&lt;p&gt;In 1937, twee jaar nadat zij haar laatste toneelrol had
    gespeeld, werd Lily Bouwmeester gevraagd auditie te doen voor
    de verfilming van 
    &lt;em&gt;Pygmalion&lt;/em&gt;

    van G.B. Shaw. Toen Ludwig Berger, de uit Duitsland afkomstige
    regisseur van de film, haar zag, wilde hij haar onmiddellijk
    voor de hoofdrol: 'U moet ik hebben', zei hij, 'U bent het
    helemaal' (Vogel (1987)). Hoewel haar man erop tegen was,
    accepteerde Bouwmeester de rol van 'Liesje Doeluttel', het
    volksmeisje dat door de inspanningen van professor Higgins -
    een rol van Johan de Meester - een echte societydame wordt. 
    &lt;em&gt;Pygmalion&lt;/em&gt;

    werd een overweldigend succes, niet in de laatste plaats door
    Lily Bouwmeester. 'Wanneer wij dan nog geen film
    &lt;em&gt;productie&lt;/em&gt;

    hebben', schreef de gezaghebbende filmcriticus L.J. Jordaan,
    'een film
    &lt;em&gt;actrice&lt;/em&gt;

    hebben wij in ieder geval!' (&lt;em&gt;Haagsche Post&lt;/em&gt;

    , 27-2-1937). Lily Bouwmeester werd overspoeld door fanmail en
    moest zelfs een secretaresse in dienst nemen om alle post te
    beantwoorden en foto's met handtekening te versturen. 'Ik vond
    het wel een beetje mal', zei ze hierover nuchter (&lt;em&gt;NRC&lt;/em&gt;

    , 1954).&lt;/p&gt;
&lt;p&gt;Lily Bouwmeesters gebrek aan sterallures bleek ook op andere
    wijze. Haar optreden in 
    &lt;em&gt;Pygmalion&lt;/em&gt;

    bleef in het buitenland niet onopgemerkt. Reeds een maand na de
    premi&amp;egrave;re kreeg zij van de Amerikaanse filmmaatschappij
    'Paramount' een uniek aanbod voor een vijfjarig contract. Maar
    Lily Bouwmeester sloeg het af. Niet alleen weigerde haar man
    haar naar Hollywood te volgen, maar zij besefte tevens dat,
    terwijl ze in Nederland 'iemand' was, ze in de Verenigde Staten
    'niemand' zou zijn. Bovendien deed de vaderlandse filmindustrie
    een dringend beroep op haar om te blijven: 'Ze zeiden hier je
    kunt ons dat niet aandoen, het gaat nu net zo goed'
    (Ockersen).&lt;/p&gt;
&lt;p&gt;Aan de bloei van de Nederlandse speelfilm in de tweede helft
    van de jaren dertig zou Lily Bouwmeester haar bijdrage blijven
    leveren met hoofdrollen in nog vijf andere films. Haar naam op
    de affiches stond garant voor volle bioscoopzalen. Latere
    generaties zouden haar optreden toneelmatig en geaffecteerd
    vinden, maar de 'overrompelende flair' van haar verschijning op
    het witte doek wist de tand des tijds te doorstaan (Van
    Gelder). Met haar kleine, beweeglijke gestalte, met haar
    'zilverig stemmetje vol droomgeluid' en vooral met de grote
    expressieve ogen in het ronde gezicht kon Lily Bouwmeester op
    haar 37ste nog steeds jonge-meisjesrollen spelen als die van
    'Judy' in 
    &lt;em&gt;Vadertje Langbeen&lt;/em&gt;

    (1938) en 'Willy' in 
    &lt;em&gt;Morgen gaat het beter&lt;/em&gt;

    (1939), beide films van de Duitse regisseur Friedrich Zelnik.
    Maar met hetzelfde uiterlijk overtuigde zij ook in de rol van
    'Nel van Loon', het type van 'het fragile coquette vrouwtje',
    naast Jan de Hartog in de mobilisatiefilm 
    &lt;em&gt;Ergens in Nederland&lt;/em&gt;

    (1940) van Ludwig Berger.&lt;/p&gt;
&lt;p&gt;Lily Bouwmeester stond graag voor de camera's en vond het
    'eigenlijk nog prettiger dan toneelspelen' (&lt;em&gt;NRC&lt;/em&gt;

    , 1954). Bovendien was haar werk als filmactrice beter te
    combineren met de echtelijke staat dan een engagement bij een
    toneelgezelschap. Toch was zij in het seizoen 1938/1939 nog in
    het theater te zien, en wel in een gastrol in 
    &lt;em&gt;Pygmalion&lt;/em&gt;

    , dat onder invloed van het filmsucces door Het Nederlandsch
    Tooneel op de planken werd gebracht. Ook voor deze vertolking
    oogstte zij lof.&lt;/p&gt;
&lt;p&gt;In 1939 werd Lily Bouwmeester opnieuw gevraagd om in het
    buitenland een film te maken, ditmaal van de Duitse
    filmmaatschappij UFA. Dit aanbod, dat in augustus 1940 werd
    herhaald, wees zij van de hand uit vrees voor nazi-propaganda
    te worden gebruikt: 'ik wilde me niet voor hun films lenen.
    Zolang de oorlog duurt, werk ik niet, heb ik toen maar gezegd'
    (Geciteerd in: Jansma). De daad bij het woord voegend stopte
    Lily Bouwmeester bij het begin van de Duitse bezetting met
    spelen, zowel in films als op het toneel. Eind 1941 verhuisde
    zij uit het door het bombardement verwoeste Rotterdam naar Den
    Haag. Terwijl haar man elders ondergedoken zat, had zij hier
    twee joodse jongetjes in huis.&lt;/p&gt;
&lt;p&gt;Na de bevrijding maakte Lily Bouwmeester geen films meer,
    hoewel zij er drie keer voor werd gevraagd. Wel keerde zij
    terug naar het theater. Vanaf september 1945 was zij verbonden
    aan Het Residentie Tooneel en daarna, vanaf 1948, gedurende
    vijf seizoenen aan Het Rotterdams Toneel. Bij beide
    gezelschappen excelleerde Lily Bouwmeester opnieuw als
    com&amp;eacute;dienne in 'blijspelen met inhoud', het genre dat haar
    het beste lag. 'Je hebt daarbij zo de kans er met allerlei
    kleine nuances nog meer uit te halen', lichtte ze toe (&lt;em&gt;NRC&lt;/em&gt;

    , 1954).&lt;/p&gt;
&lt;p&gt;Zowel bij het Haagse als het Rotterdamse gezelschap
    prolongeerde Lily Bouwmeester haar vooroorlogse succes met de
    hoofdrol in 
    &lt;em&gt;Pygmalion&lt;/em&gt;

    . In totaal zou zij tijdens haar carri&amp;egrave;re zo'n achthonderd
    keer in dit stuk op de planken staan, soms tot vervelens toe:
    'Die eeuwige 
    &lt;em&gt;Pygmalion&lt;/em&gt;

    , die achtervolgt me' (Hartering). 'Eliza Doolittle' was echter
    niet de enige rol waarmee Lily Bouwmeester steeds weer zou
    worden geassocieerd. Toen zij in 1952 aankondigde aan haar
    laatste seizoen bij Het Rotterdams Toneel te beginnen, schreef
    Jan de Hartog speciaal voor haar 
    &lt;em&gt;Het hemelbed&lt;/em&gt;

    , een stuk voor &amp;eacute;&amp;eacute;n actrice en &amp;eacute;&amp;eacute;n acteur,
    waarin op lichtvoetige wijze de huwelijksrelatie van een
    echtpaar door de jaren heen wordt gevolgd. Haar tegenspeler in
    deze eerste uitvoering was Ko van Dijk. De rol van 'Agnes' in
    dit uiterst succesrijke blijspel zou zij al met al wel zo'n
    vijfhonderd keer bij verschillende gezelschappen spelen.&lt;/p&gt;
&lt;p&gt;Na in 1953/1954 met een slecht bezocht en slecht besproken
    voordrachtprogramma solo het land te zijn doorgetrokken en in
    1954/1955 in een vrije productie, naast Frits van Dongen, in 
    &lt;em&gt;Het hemelbed&lt;/em&gt;

    te hebben gespeeld, staakte Lily Bouwmeester haar theaterwerk,
    omdat ze, naar eigen zeggen, 'helemaal op' was. Opnieuw gaf zij
    te kennen voortaan de voorrang te geven aan haar leven als
    echtgenote en huisvrouw. Als de elegante, alles relativerende
    vrouw van middelbare leeftijd in de stijlvol ingerichte woning
    aan de Haagse Laan van Meerdervoort, liet zij zich sindsdien
    graag in kranten interviewen en in damesbladen
    portretteren.&lt;/p&gt;
&lt;p&gt;Helemaal stilzitten kon Lily Bouwmeester niet. Op eigen
    verzoek speelde zij in het seizoen 1960/1961 bij de Arnhemse
    toneelgroep Theater, waar ze in een derde en laatste serie
    voorstellingen te zien was in 
    &lt;em&gt;Het hemelbed&lt;/em&gt;

    , met Kees Brusse als tegenspeler. Ook daarna vertolkte zij
    incidenteel nog wel een gastrol, en tweemaal verscheen ze op
    het televisiescherm in door de NCRV uitgezonden blijspelen.
    Maar in 1969, na een seizoen lang moeizaam te hebben
    samengewerkt met Enny Mols-de Leeuwe in de vrije productie 
    &lt;em&gt;Twee onschuldige engelen&lt;/em&gt;

    , zette zij definitief een punt achter haar
    toneelcarri&amp;egrave;re: 'En toen was het ook net alsof er een deur
    achter me dichtviel. Het hele vak zei me niets meer' (Vogel
    (1987)).&lt;/p&gt;
&lt;p&gt;Toch bleven Lily Bouwmeester en haar man met grote regelmaat
    en met oog voor nieuwe ontwikkelingen filmvoorstellingen en
    theateruitvoeringen bezoeken. Door de ziekte en het overlijden
    van haar echtgenoot in augustus 1990 kwam hieraan een einde.
    Nog in goede gezondheid, maar bang om alleen te zijn in haar
    Haagse huis vol herinneringen, besloot zij het jaar daarop te
    verhuizen naar een serviceflat in Sliedrecht. Terwijl Lily
    Bouwmeester in Den Haag 'een beroemd actrice van weleer' was,
    kende hier niemand haar, zodat zij de laatste jaren, ver van
    vrienden en bekenden, in diepe eenzaamheid sleet (Vogel
    (1993)). Na een valpartij werd zij opgenomen in het
    plaatselijke ziekenhuis, waar ze op bijna 92-jarige leeftijd
    overleed. V&amp;oacute;&amp;oacute;r haar dood had zij bepaald 'heel
    stiekempjes' te willen gaan: 'Niemand mee achter de kist.
    Alleen na afloop een mededeling, meer niet' (Vogel (1987)).
    Aldus geschiedde. Zij werd in Den Haag gecremeerd.&lt;/p&gt;
&lt;p&gt;Lily Bouwmeester geldt als de belangrijkste actrice uit de
    Nederlandse sprekende speelfilm van v&amp;oacute;&amp;oacute;r de Tweede
    Wereldoorlog. De zes films waarin zij tussen 1937 en 1940
    speelde, bezorgden haar een roem en populariteit die een
    minstens zo geslaagde toneelloopbaan van veertig jaar in de
    schaduw stelden. Het is opmerkelijk dat iemand die - ondanks de
    familietraditie - een dergelijke carri&amp;egrave;re niet had gezocht
    noch voluit had nagestreefd, uitgroeide tot een com&amp;eacute;dienne
    van formaat. Zelf zij zei hierover met de haar typerende
    distantie: 'Alles is naar me toe gekomen. Ik heb nooit moeite
    hoeven doen om iets te krijgen. Als ik werkte, was ik er
    bezeten van. Maar alles er omheen... Ik vond het natuurlijk
    leuk, maar kapot was ik er niet van' (Vogel (1987)).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Lily Bouwmeester en persdocumentatie over haar
  in het Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de gezelschappen waarbij Lily Bouwmeester
    speelde en de rollen en titels van toneelstukken en speelfilms
    waarin zij optrad in: Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen 1984) 112-113. Over de speelfilms waarin Lily
    Bouwmeester optrad: Geoffrey Donaldson, 
    &lt;em&gt;Of joy and sorrow. A filmography of Dutch silent fiction&lt;/em&gt;

    (Amsterdam 1997) en Henk van Gelder, 
    &lt;em&gt;Hollands Hollywood&lt;/em&gt;

    (Amsterdam 1995).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen door
  o.a. Henk van Gelder, in &lt;em&gt;NRC Handelsblad&lt;/em&gt;, 16-7-1993, door Bert Jansma, in 
  &lt;em&gt;Haagse Courant&lt;/em&gt;

  , 16-7-1993 en door Hans Vogel, in &lt;em&gt;Het Parool&lt;/em&gt;, 30-9-1993: interview door Henri van Wermeskerken, in 
  &lt;em&gt;De Telegraaf&lt;/em&gt;, 27-12-1925; interview door A.E. Holdert-Zuikerberg, in 
  &lt;em&gt;Amsterdamsche Dameskroniek&lt;/em&gt;, 26-3-1927; interview, in 
  &lt;em&gt;Nieuwe Rotterdamsche Courant&lt;/em&gt;, 2-10-1954; interview door H. Hartering, in 
  &lt;em&gt;De Telegraaf&lt;/em&gt;, 31-3-1960; interview door Anton Deering, in 
  &lt;em&gt;Algemeen Handelsblad&lt;/em&gt;, 12-8-1960; interview door Henk van der Meyden, in 
  &lt;em&gt;De Telegraaf&lt;/em&gt;, 14-9-1966; Simon Koster, 'Filmdiva onder de actrices', in idem,
  
  &lt;em&gt;De Bouwmeesters. Kroniek van een theaterfamilie&lt;/em&gt;

  (Zutphen 1973) 356-368; Thijs Ockersen, 'Lily Bouwmeester', in 
  &lt;em&gt;Vrij Nederland Bijvoegsel&lt;/em&gt;, 5-4-1975; interview door Hans Vogel, in 
  &lt;em&gt;Het Parool&lt;/em&gt;, 25-9-1987.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Simon Koster, &lt;i&gt;De Bouwmeesters. Kroniek van een theaterfamilie &lt;/i&gt;(Assen 1973) 364.&lt;/p&gt;

&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

