<biodes version="1.0">
  <fileDesc>
    <title>Lieftinck, Pieter (1902-1989)</title>
    <ref target="http://resources.huygens.knaw.nl/bwn1880-2000/lemmata/bwn4/lieftin"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lieftin</idno>
    <persName><name type="geslachtsnaam">Lieftinck</name>, Pieter</persName>
    <sex value="1"/>
    <event type="birth" when="1902"/>
    <event type="death" when="1989"/>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LIEFTINCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lieftinck, Pieter&lt;/strong&gt;, minister van Financi&amp;euml;n (Muiden (N.H.) 30-9-1902 - 's-Gravenhage 9-6-1989). 
Zoon van Willem Hendrik Lieftinck, Nederlands hervormd
  predikant, en Gerarda Johanna van Hoolwerff. Gehuwd op 14-3-1932
  met Henri&amp;euml;tte Clasine Aldershoff. Uit dit huwelijk werden 3
  dochters geboren. Na echtscheiding (20-4-1954) gehuwd op 4-5-1954
  met Elsa van der Voort van Zijp. In dit huwelijk was 1 dochter.
  
&lt;img src=&amp;quot;images/LIEFTINCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lieftinck, Pieter&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Piet Lieftinck bezocht de MULO en de HBS in Utrecht. Te jong
    beoordeeld voor de universitaire studie, ging hij eerst een
    jaar naar een internationale kostschool in het Zwitserse Rolle.
    Na het aanvullend staatsexamen Grieks en Latijn begon hij in
    1919 met de rechtenstudie aan de Rijksuniversiteit te Utrecht.
    De colleges economie, die hij als eerste bijvak bij prof. C.A.
    Verrijn Stuart volgde, hadden daarbij al spoedig zijn grootste
    belangstelling. Naast activiteiten als corpslid, besteedde
    Lieftinck ook veel vrije tijd aan studie van de sociale
    beweging en de houding die door christenen in de sociale
    kwestie kon worden aangenomen. Een belangrijke rol in zijn
    denken dienaangaande speelde de Nederlandsche
    Christen-Studenten Vereeniging. Op 4 oktober 1927 behaalde hij
    het doctoraal examen.&lt;/p&gt;
&lt;p&gt;Na de militaire dienst, in 1927/1928, rondde Lieftinck zijn
    studie af door het schrijven van een dissertatie over
    concentratieprocessen in de Amerikaanse industrie. Met een
    beurs van de Rockefeller Foundation kon hij daarvoor in
    1929/1930 onderzoek verrichten in de Verenigde Staten. Op 10
    december 1931 promoveerde Lieftinck bij prof. Verrijn Stuart
    cum laude op het proefschrift 
    &lt;em&gt;Moderne struktuurveranderingen der industrie in de
    Vereenigde Staten van Amerika&lt;/em&gt;

    .&lt;/p&gt;
&lt;p&gt;Sinds 1931 was Lieftinck werkzaam op het departement van
    Handel en Nijverheid, onder meer als secretaris van de
    Economische Raad. Drie jaar later volgde zijn benoeming tot
    hoogleraar in de economie, het geld-, crediet- en bankwezen, en
    de handelspolitiek aan de Nederlandsche Handels-Hoogeschool te
    Rotterdam. Op 11 oktober 1934 aanvaardde hij deze leeropdracht
    met het uitspreken van een rede over 
    &lt;em&gt;De toekomst der wereldmarkthuishouding&lt;/em&gt;

    . Hierin wees Lieftinck op de noodzaak de internationale
    economie meer aan regels te onderwerpen, ten einde een
    geleidelijke aanpassing aan de zich wijzigende
    wereldmarktverhoudingen mogelijk te maken. Een groter
    overheidsingrijpen was daarbij naar zijn mening onvermijdelijk.
    Over deze nieuwe ori&amp;euml;ntatie in de economie heeft Lieftinck
    in de jaren dertig nog enkele malen zijn licht laten schijnen,
    zoals in de redevoering 
    &lt;em&gt;De toekomst onzer monetaire politiek&lt;/em&gt;

    , die hij in 1935 uitsprak voor een conferentie van de
    Christelijk-Historische Unie (CHU), de politieke groepering
    waarvan hij, gezien zijn achtergrond vrijwel vanzelfsprekend -
    kritisch - lid was geworden. In deze rede hield hij een
    pleidooi voor een monetair beleid, waarbij stilliggend kapitaal
    koopkracht en werk zou genereren. Vooral
    werkloosheidbestrijding zag hij als een dwingende sociale
    plicht.&lt;/p&gt;
&lt;p&gt;Met deze inzichten behoorde Lieftinck tot degenen binnen de
    CHU die het oneens waren met de steun van de partij aan de
    sociaal-economische 'aanpassings'-politiek van de
    confessioneel-liberale kabinetten-Colijn (1933-1939). Lieftinck
    pleitte niet alleen binnen de partij voor een nieuwe aanpak,
    maar was kort voor de Tweede Wereldoorlog ook betrokken bij
    gesprekken met vernieuwingsgezinden in andere groeperingen: in
    Bentveld met de sociaal-democraten en te Woudschoten in het
    kader van de Beweging Versterking der Nederlandsche
    Gemeenschap.&lt;/p&gt;
&lt;p&gt;In de meidagen van 1940 diende Lieftinck als reserveofficier
    bij de artillerie. Na de demobilisatie werd hij in oktober 1940
    als zogeheten Indische gijzelaar door de Duitse bezetter
    gevangen genomen. Zijn verblijf in de kampen te Buchenwald,
    Haren en Sint-Michielsgestel besteedde hij actief aan het
    beraad over de politieke en sociaal-economische vernieuwing van
    Nederland na de bevrijding. Als zodanig behoorde hij tot de
    initiatiefnemers van de Nederlandsche Volksbeweging. Lieftinck
    stond een op zakelijke scheidslijnen opgetrokken partijbestel
    voor, een leidinggevende rol van de overheid in de economie en
    een inrichting van het parlement met een economische kamer
    naast &amp;eacute;&amp;eacute;n politieke kamer.&lt;/p&gt;
&lt;p&gt;Toen hij in de zomer van 1942 vanuit zijn gijzeling door de
    Duitsers in hernieuwde krijgsgevangenschap werd weggevoerd, had
    Lieftinck faam verworven als een der vernieuwers in het
    protestants-christelijke kamp. Door zijn bijdragen aan het
    beraad over de toekomst van het land en door zijn colleges in
    gevangenschap had hij indruk gemaakt op medegijzelaars als de
    socialist W. Drees en de vrijzinnig-democraat W. Schermerhorn.
    De rest van de oorlog sleet Lieftinck in krijgsgevangenenkampen
    te Lissa, Schildberg en Neubrandenburg. Daar werkte hij, het
    manuscript in een koekblik van kamp tot kamp meeslepend,
    onverdroten voort aan een publikatie over monetaire beginselen,
    waarin hij aan het slot voorwaarden noemde waaronder een gouden
    standaard weer zou kunnen functioneren. Het boek zou in 1946
    onder de titel 
    &lt;em&gt;Inleiding tot de geldtheorie&lt;/em&gt;

    verschijnen.&lt;/p&gt;
&lt;p&gt;Na zijn terugkeer in het bevrijde vaderland deden de
    formateurs Drees en Schermerhorn bij de formatie van het
    'koninklijke' kabinet van herstel en vernieuwing een beroep op
    Lieftinck de zware post van minister van Financi&amp;euml;n op zich
    te nemen. Op 24 juni 1945 trad hij als zodanig aan. Hoewel
    beoogd om als vernieuwingsgezinde CHU'er de brede,
    extraparlementaire vertegenwoordiging van diverse politieke
    richtingen binnen dit kabinet te schragen, zou Lieftinck zijn
    partij niet lang trouw blijven. Toen de CHU zich buiten de
    partijvernieuwing plaatste, trad Lieftinck toe tot de in
    februari 1946 opgerichte Partij van de Arbeid (PVDA).&lt;/p&gt;
&lt;p&gt;Het optreden van Lieftinck als doorbraak-socialistische
    minister van Financi&amp;euml;n in het bijzondere
    kabinet-Schermerhorn-Drees (1945-1946), het rooms-rode
    kabinet-Beel (1946-1948) en de brede-basiskabinetten-Drees I en
    II (1948-1952) is succesvol geweest. Lieftinck zat op een
    sleutelpost, waardoor zijn naam onverbrekelijk verbonden blijft
    met een reeks besluiten, wetten en maatregelen die voor het
    herstel van het land noodzakelijk waren en de basis hebben
    gelegd voor een snelle welvaartsgroei en kostbare sociale
    voorzieningen.&lt;/p&gt;
&lt;p&gt;Lieftincks eerste huzarenstuk betrof de geldzuivering via
    geldblokkades en gecontroleerde geldtoewijzing - het befaamde
    'tientje van Lieftinck' - en geldvrijgave na bijzondere
    belastingheffing. Deze maatregelen waren nodig om de in de
    oorlog gezwollen geldhoeveelheid aan te passen aan de
    beschikbaarheid van goederen en daarmee snel stijgende
    inflatie, zwarte handel en sociale onrust te vermijden, alsook
    om de oorlogswinstmakers te kunnen treffen. Alleen zo kon de
    oorlogsschade zonder financi&amp;euml;le chaos worden vergoed. De
    sanering van de begroting daarentegen kon hij in deze eerste
    naoorlogse jaren nog niet verwezenlijken in verband met de
    bijzondere, voor de wederopbouw noodzakelijke uitgaven, het
    (te) grote ambtenarenapparaat, de geringe economische
    bedrijvigheid en de administratieve chaos.&lt;/p&gt;
&lt;p&gt;Toch zocht Lieftinck als minister van Financi&amp;euml;n naar
    wegen om de uitgaven van de staat te verlagen en dwong hij de
    overige bewindslieden op basis van de door hem ingevoerde
    herziening van de Comptabiliteitswet en begrotingssystematiek
    een straffe begrotingsdicipline af. De gesprekken tussen
    Lieftinck en zijn afzonderlijke collega's naar aanleiding van
    het opstellen van de Rijksbegroting waren meestal een
    postgewijze uitputtingsslag, die de eerste glansrijk won.
    Daarnaast was Lieftinck echter ook bereid extra lasten voor het
    Rijk aan te gaan (participatie in de Herstelbank en de KLM),
    wanneer de economische bedrijvigheid daarmee gediend was,
    alsmede om de - zeker door de socialisten - voor wenselijk
    gehouden sociale voorzieningen te treffen (Noodvoorziening
    Ouden van Dagen (1947)). Ten einde zijn bezuinigingspolitiek
    tegenover het parlement kracht bij te zetten, verantwoordde
    Lieftinck zijn beleid kort na de oorlog op eigenzinnige wijze:
    de situatie van de staatskas werd door hem zo somber mogelijk
    voorgesteld, waarbij hij de grenzen van zijn
    verantwoordingsplicht niet al te krap trok. Ook het dreigement
    de portefeuillekwestie te stellen schuwde hij niet.&lt;/p&gt;
&lt;p&gt;Met anderen - socialisten zowel als katholieken - was
    Lieftinck ervan overtuigd dat voor een optimaal
    sociaal-economisch beleid en als middel om de bankbalans te
    saneren nationalisatie van De Nederlandsche Bank NV
    onafwendbaar was. Deze 'naasting' ging in 1948 gepaard met de
    invoering van een nieuwe Bankwet, waarin de positie van de
    centrale bank werd vastgelegd. De, eveneens onder Lieftincks
    leiding tot stand gekomen, wet Toezicht Credietwezen uit 1952
    sloot hierop aan.&lt;/p&gt;
&lt;p&gt;Van belang waren verder Lieftincks inspanningen de
    deviezenvoorziening met het oog op de wederopbouw van het land
    veilig te stellen. Bij een bezoek aan de Verenigde Staten in
    het voorjaar van 1946 wist hij de bestuurders van de
    Export-Import-Bank over te halen 200 miljoen dollar te lenen,
    waarmee Nederland de periode 1946/1947 door kon komen; de
    lening van augustus 1947 van de Wereldbank ten bedrage van 195
    miljoen dollar bracht uitkomst voor het daaropvolgende jaar. De
    Marshall-hulp sloot hierop naadloos aan, al deed Lieftinck zijn
    reeds in het kamp verworven bijnaam 'Piet Paniek' eer aan toen
    eind 1947 deze hulp nog ver weg leek.&lt;/p&gt;
&lt;p&gt;Vanuit zijn centrale positie had Lieftinck ook bemoeienis
    met het Indonesische vraagstuk. Weliswaar was hij een
    voorstander van nieuwe verhoudingen in en met Indonesi&amp;euml;,
    maar hij hechtte grote waarde aan de financieel-economische
    uitwerking - vooral wat de regeling van de schuldverplichtingen
    betreft - van het Akkoord van Linggadjati, dat Nederland in
    november 1946 met de Republiek Indonesi&amp;euml; had gesloten.
    Nadat Lieftinck eerst zijn vertrouwen had uitgesproken in de
    kansen dat 'Linggadjati' de basis kon vormen voor verdere
    overeenstemming, had hij later geen moeite met politionele
    acties op het moment dat het Akkoord kennelijk niet door de
    republikeinen werd nagekomen. Toen uiteindelijk in december
    1949 de soevereiniteit aan de Indonesische federatie werd
    overgedragen, bleek hoe sterk de Nederlandse financi&amp;euml;le
    toestand dank zij de inspanningen van de minister van
    Financi&amp;euml;n en zijn staf was geworden: hij kon tegenslagen
    als de weigering tot schuldaflossing en de teloorgang van de
    oude en zeer winstgevende financieel-economische banden tussen
    beide landen lijden.&lt;/p&gt;
&lt;p&gt;Hoewel Lieftinck zich als een voorbeeldig coalitieminister
    heeft gedragen en binnen het kabinet en in het parlement de
    nodige steun ondervond voor zijn beleid, moest hij tegen de
    achtergrond van een binnen enkele jaren hersteld land merken
    dat zijn recept voor crisisbeheersing door middel van
    drastische overheidscontroles steeds minder aansloeg. Toen hij
    op 1 juli 1952 zijn ministerschap na zeven jaar afsloot, kon
    echter niemand hem de resultaten van zijn beleid betwisten: de
    inflatiespiraal was vermeden, het staatsbudget was gesaneerd en
    de betalingsbalans was positief geworden. Niet zonder reden zou
    Lieftinck later met trots op zijn werk terugblikken, zoals in 
    &lt;em&gt;The post-war financial rehabilitation of The Netherlands&lt;/em&gt;

    ui 1973.&lt;/p&gt;
&lt;p&gt;Na zijn ministerschap gebruikte Lieftinck zijn ervaring van
    1952 tot 1955 als Special Representative voor de Wereldbank in
    Turkije, Syri&amp;euml; en Jordani&amp;euml; en daarna, van 1955 tot
    1971, als Executive Director van deze bank. Tevens was hij van
    1955 tot 1976 Executive Director bij het Internationale
    Monetaire Fonds. Hij trad op als adviseur van de Surinaamse
    regering in 1958 en van de KLM in 1963. Sinds 1954 woonde
    Lieftinck in Washington. In 1987 keerde hij terug naar
    Nederland en vestigde zich in Den Haag, waar hij de laatste
    jaren van zijn leven doorbracht.&lt;/p&gt;
&lt;p&gt;Gedurende zijn verblijf in het buitenland had Lieftinck het
    contact met Nederland behouden en was hij de politieke en
    financieel-economische ontwikkelingen hier blijven volgen. De
    inmiddels tot een nationale figuur uitgegroeide oud-minister
    raakte zelfs nog als informateur betrokken bij de
    kabinetsformatie van 1956. In april 1971 bedankte Lieftinck
    voor het lidmaatschap van de PVDA, vrijwel gelijktijdig met de
    door hem zeer gerespecteerde oud-premier Drees, en trad hij toe
    tot de sociaal-democraten oude stijl, DS'70. Zijn bezwaren
    golden de door Nieuw Links binnen de PVDA gedicteerde
    confrontatiepolitiek tegenover de confessionelen, de terugkeer
    tot sociaal-economische dogma's als socialisatie en de als
    spilziek beoordeelde financi&amp;euml;le voornemens.&lt;/p&gt;
&lt;p&gt;In de nationale geschiedenis zou men Lieftinck in de 20e
    eeuw de plaats kunnen geven die in de 19e eeuw F.A. van Hall
    heeft bekleed: de persoon die met vaste hand de noodzakelijke
    financi&amp;euml;le maatregelen wist door te voeren om het land
    voor een catastrofe te behoeden. Op financieel-economisch
    gebied verbond Lieftinck oude met nieuwe idee&amp;euml;n, zoals hij
    ook op dit terrein zijn eigen sterk ethisch gekleurde
    christelijke beginselen wist te koppelen aan nieuwe politieke
    inzichten en aldus naar middelen zocht om tot een sociale
    herordening te komen. Dat hij daarbij in de presentatie van
    zijn beleid tamelijk professoraal en - tegenover het parlement
    - soms wat hooghartig optrad, gaf voer aan oppositie en
    karikaturisten. Wie de gulden en de rijkskas redt, wordt in
    Nederland echter veel vergeven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie in het onder L genoemde werk van
    Bakker en Van Lent, 251-255.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. door Jan Joost
  Lindner, in 
  &lt;em&gt;de Volkskrant&lt;/em&gt;

  , 12-6-1989; Hans Buddingh, in 
  &lt;em&gt;NRC Handelsblad&lt;/em&gt;

  , 12-6-1989; W. Drees jr., 
  &lt;em&gt;ibidem&lt;/em&gt;

  , 15-6-1989; H.O.C.R. Ruding, 
  &lt;em&gt;ibidem&lt;/em&gt;

  , 15-6-1989 o.a.: G.E. van Walsum, 'Lieftinck ... Een
  karakteristiek van de mens, de econoom en de politicus', in 
  &lt;em&gt;Vrij Nederland&lt;/em&gt;

  , 26-1-1952; A.A. van Ameringen e.a., 
  &lt;em&gt;Onder Lieftinck's bewind. Het financieel-economisch beleid na
  de oorlog&lt;/em&gt;

  (Amsterdam, 1952); F.J.F.M. Duynstee en J. Bosmans, 
  &lt;em&gt;Het kabinet Schermerhorn-Drees, 24 juni 1945 - 3 juli 1946&lt;/em&gt;

  (Assen [etc.], 1977) vooral 325-408; A. Heertje, 'Piet
  Lieftinck', in 
  &lt;em&gt;Elseviers Weekblad&lt;/em&gt;

  , 15-4-1978; Madelon de Keizer, 
  &lt;em&gt;De gijzelaars van Sint Michielsgestel. Een elite-beraad in
  oorlogstijd&lt;/em&gt;

  (Alphen aan den Rijn, 1979); Sytze van der Zee, 
  &lt;em&gt;De gouden hoek van Buchenwald. Gesprekken met
  oud-gevangenen&lt;/em&gt;

  (Alphen aan den Rijn, 1982) 76-85; interview door Sytze van der
  Zee, in 
  &lt;em&gt;NRC Handelsblad&lt;/em&gt;

  , 25-9-1982; interview door John Jansen van Galen, in 
  &lt;em&gt;Haagse Post&lt;/em&gt;

  , 18-1-1986; A. Bakker en M.M.P. van Lent, 
  &lt;em&gt;Pieter Lieftinck 1902-1989. Een leven in vogelvlucht&lt;/em&gt;

  (Utrecht [etc.], 1989); M.D. Bogaarts, 
  &lt;em&gt;De periode van het kabinet-Beel 3 juli 1946 - 7 augustus
  1948&lt;/em&gt;

  Band B ('s-Gravenhage, 1989) vooral 819-1218; J.M.M.J. Clerx,
  'Het begrotingsbeleid van Lieftinck', in 
  &lt;em&gt;Politiek(e) Opstellen&lt;/em&gt;

  9 (1989) 57-82; M.D. Bogaarts, 'Lieftinck en de druk op de
  Indische ketel, 1946-1947', 
  &lt;em&gt;ibidem&lt;/em&gt;

  10 (1990) 57-83; Emile van Lennep, 
  &lt;em&gt;Emile van Lennep in de wereldeconomie. Herinneringen van een
  internationale Nederlander&lt;/em&gt;

  (Leiden, 1991); 
  &lt;em&gt;Het kabinet-Drees-Van Schaik (1948-1951)&lt;/em&gt;

  . Onder red. van P.F. Maas (2 dln.; Nijmegen, 1991-1992); Jelle
  Zijlstra, 
  &lt;em&gt;Per slot van rekening. Memoires&lt;/em&gt;

  (Amsterdam [etc.], 1992).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Charles Breijer; Collectie ANEFO; Lieftinck in februari 1946].&lt;/p&gt;




&lt;p&gt;M.D. Bogaarts&lt;/p&gt; 
&lt;dtml-var bwn_footer&gt;</text>
  </biography>
</biodes>

