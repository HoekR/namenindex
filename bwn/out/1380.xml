<biodes version="1.0">
  <fileDesc>
    <title>Pekelharing, Baltus Hendrik (1841-1922)</title>
    <ref target="http://resources.huygens.knaw.nl/bwn1880-2000/lemmata/bwn2/pekelharing"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pekelharing</idno>
    <persName><name type="geslachtsnaam">Pekelharing</name>, Baltus Hendrik</persName>
    <sex value="1"/>
    <event type="birth" when="1841"/>
    <event type="death" when="1922"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pekelharing, Baltus Hendrik&lt;/strong&gt;, jurist (Krommenie 17-6-1841 - 's-Gravenhage 30-1-1922).

Zoon van Cornelis Pekelharing, medicus, en Johanna van Ree.



&lt;/p&gt;
&lt;p&gt;Pekelharing stamde uit een oud Zaans, doopsgezind geslacht dat
verschillende geleerden heeft voortgebracht en vaak met de academische
wereld in aanraking kwam. Dat laatste geldt ook voor het doktersgezin
waarvan Baltus Hendrik de op &amp;eacute;&amp;eacute;n na oudste was. Van de negen
jongens overleden er drie op jeugdige leeftijd; vijf volgden een
universitaire opleiding, terwijl degene die in het bedrijfsleven een
plaats vond ook belangrijke publikaties op zijn naam bracht. De enige
dochter huwde met de Groninger hoogleraar P.H. Schoute.&lt;/p&gt;
&lt;p&gt;Pekelharing bezocht de lagere school te Zaandam, waar zijn vader
sedert 1844 de geneeskundige praktijk uitoefende. Hij volgde de lessen
aan de Latijnse school en deed op 17-jarige leeftijd toelatingsexamen
voor de Leidse universiteit. Op 23 oktober 1862 promoveerde hij op 51
stellingen summa cum laude in het Romeinse en het hedendaagse recht,
waarbij prof. S. Vissering als zijn promotor optrad. Kort daarvoor, op
1 oktober 1862, was hij reeds als adjunct-commies 1e klas in dienst
getreden bij de provinciale griffie van Noord-Holland, afdeling
statistiek. Als eerste van zijn vele publikaties verscheen in 1864 een
door hem geannoteerde vertaling uit het Latijn van de 
&lt;em&gt;Redevoering over de vraag: ..Waartoe dient in den tegenwoordigen
tijd de beoefening van het Romeinsche regt in Nederland?&amp;quot;&lt;/em&gt;

(Haarlem, 1864) van zijn leermeester J.E. Goud-smit.&lt;/p&gt;
&lt;p&gt;In 1863 trad Pekelharing toe tot de Vereeniging voor
Staathuishoudkunde en Statistiek, en dat was het begin van activiteiten
op dit gebied gedurende zijn gehele ambtelijke loopbaan. In 1866
verkreeg hij de functie van leraar in de staatswetenschappen,
aardrijkskunde en boekhouden aan de HBS te Zutphen. In dezelfde plaats
onderwees hij sedert maart 1872 staathuishoudkunde aan de
Burgeravondschool. Aangezien hij niet bevoegd was les te geven in
aardrijkskunde en boekhouden, was Pekelharing verplicht de akte-examens
daarvoor af te leggen, hetgeen ten gevolge van een langdurige ziekte
eerst in 1868 en 1869 plaatsvond, en wel met de kwalificatie
'uitmuntend'.&lt;/p&gt;
&lt;p&gt;Als aanvang van zijn journalistieke werkzaamheden kan worden
aangemerkt de samenstelling van een aantal 'vliegende blaadjes'
voor de liberale partij bij de ten gevolge van kamerontbindingen
noodzakelijke verkiezingen van 1866 en 1868. Enige tijd daarna kwam hij
in aanraking met de denkbeelden van Lorenz von Stein in diens 
&lt;em&gt;Geschichte der Sozialen Bewegung in Frankreich von 1789 bis auf
unsere Tage&lt;/em&gt;

en met die van Lassalles 
&lt;em&gt;Kapital und Arbeit,&lt;/em&gt;

waardoor zijn belangstelling voor het socialisme werd gewekt. In 1867
aanvaardde hij de uitnodiging redacteur te worden van de 
&lt;em&gt;Zutphensche Courant.&lt;/em&gt;

Toen kort daarna in Den Haag 
&lt;em&gt;Het Vaderland&lt;/em&gt;

werd opgericht, werd hij als correspondent en medewerker van dit blad
aangetrokken. De eerste hoofdartikelen in deze courant over het
arbeidersvraagstuk waren van zijn hand. Steeds duidelijker werd hoe
Pekelharing, van huis uit liberaal en te Leiden door Vissering opgeleid
in de principes van de Manchester School, van inzicht veranderde en een
aanhanger werd van het kathedersocialisme. Onder zijn leiding groeide
de 
&lt;em&gt;Zutphensche Courant&lt;/em&gt;

uit tot &amp;eacute;&amp;eacute;n van de voornaamste organen van
vrijzinnig-progressieve signatuur.&lt;/p&gt;
&lt;p&gt;Naast de naam die Pekelharing in Zutphen maakte met binnen deze
samenleving ontplooide activiteiten, kreeg hij landelijke bekendheid
door het in 1870 aanvaarde secretariaat voor het Comit&amp;eacute; ter
bespreking der sociale kwestie, dat hij tot de opheffing van het
Comit&amp;eacute; in juni 1880 zou vervullen. Het doel van dit vermaard
geworden comit&amp;eacute; was, de hogere kringen wakker te schudden en te
betrekken bij noodzakelijk geachte maatschappelijke veranderingen. Het
werk van dit Comit&amp;eacute; legde hij later vast in een artikel:
'Herinneringen aan een tweetal comit&amp;eacute;'s' in 
&lt;em&gt;Vragen des Tijds&lt;/em&gt;

21 (1895) II, 354-381. Het tweede comit&amp;eacute; waarvan daarin sprake is,
was het Comit&amp;eacute; voor Algemeen Stemrecht, dat in 1879 uit het
eerstgenoemde voortkwam; Pekelharing was hiervan behalve secretaris ook
een tijdlang voorzitter. Uit die zelfde Zutphense tijd dateert ook zijn
in het tijdschrift 
&lt;em&gt;De Tijdspiegel&lt;/em&gt;

verschenen artikel: 'Naar aanleiding van de sociale quaestie'
(28(1871) II, 469-484). Hierin schonk hij aandacht aan de Nederlandse
vertaling van E. About, 
&lt;em&gt;ABC du travailleur&lt;/em&gt;

2e ed. (Paris, 1869) en aan de uitslag van een enqu&amp;ecirc;te naar de
arbeidslonen en levensbehoeften van de arbeidende bevolking van
Arnhem.&lt;/p&gt;
&lt;p&gt;Het jaar 1873 bracht in Pekelharings leven een beslissende wending.
Door het aftreden van de hoogleraar J.L. de Bruyn Kops ontstond een
vacature aan de Polytechnische School te Delft waarvoor Pekelharing
zeer grote belangstelling had. Zijn progressieve instelling op tal van
gebieden had hem in conservatieve kringen de reputatie bezorgd
socialist te zijn, waardoor bedenkingen tegen zijn benoeming bestonden.
Niettemin werd hij in 1873 benoemd om met ingang van 1874 onderwijs te
geven in de staathuishoudkunde, het administratief recht en het
handelsrecht. Op 6 januari 1874 hield hij zijn openingscollege over 
&lt;em&gt;Het communisme en socialisme tegenover de staathuishouding,&lt;/em&gt;

later als artikel opgenomen in 
&lt;em&gt;Vragen des Tijds&lt;/em&gt;

1(1875) I, 1-20. Behalve de ca. 9 uren college per week die Pekelharing
aanvankelijk gaf, diende hij de Polytechnische School van 1885 tot 1905
als secretaris van de Raad van Bestuur, terwijl hij tweemaal, in 1900
en 1901, tijdelijk de voorzittersplaats in dit college waarnam. Bij de
omzetting in Technische Hoogeschool in 1905 volgde zijn herbenoeming
tot hoogleraar en secretaris van de senaat. Beide functies zou hij tot
zijn emeritaat in 1907 blijven vervullen. In het 
&lt;em&gt;Gedenkschrift van de Koninklijke Academie en van de Polytechnische
School 1842-1905.&lt;/em&gt;

Samengest. t.g.v. de oprichting van de Technische Hoogeschool (Delft,
1906) 153 e.v. heeft Pekelharing mededelingen gedaan over de inrichting
van zijn colleges. Opvallend is dat hij vakwetenschappelijk gebied geen
handboek op zijn naam heeft staan. Waarschijnlijk heeft hij voor zijn
onderwijs gebruik gemaakt van L.Ed. Lenting, 
&lt;em&gt;Schets van het Nederlandsch staatsbestuur en dat der overzeesche
bezittingen,&lt;/em&gt;

waarvan hij in 1883 de uitgave van de 5e druk verzorgde. De roep een
uitstekend docent te zijn, reeds in zijn Zutphense tijd gevestigd, werd
in zijn Delftse periode nog versterkt. Talrijke uitingen daarover zijn
bijv. te vinden in publikaties van oud-leerlingen.&lt;/p&gt;
&lt;p&gt;Zich bewust dat het doceren van staatswetenschappen een exentriek
gedeelte van de aan de Polytechnische School onderwezen vakken
uitmaakte, zocht hij naar middelen om een levendig contact met de
studenten te onderhouden. Daartoe behoorde o.a. zijn patronaat van de
Debating-Club, maar ook de ontvangsten te zijnen huize, die hij als
eerste onder de Delftse docenten instelde, dienden daartoe. In zijn
colleges vocht Pekelharing de liberale theorie&amp;euml;n aan omtrent de
onbeperkt vrije mededinging, de heerschappij van natuurwetten in de
economie en de juistheid van de staatsonthouding op het terrein van het
bedrijfsleven. Hiertegenover verdedigde hij het goed recht en de in
sociaal opzicht noodzakelijke taak om van staatswege in het economisch
en sociale leven in te grijpen ofte proberen dit enigszins bij te
sturen. Het is begrijpelijk dat een scherpzinnige, altijd aimabel
blijvende man door de invloed van zijn fijne geest en zijn door eigen
aard bekorende welsprekendheid invloed uitoefende op zijn studenten,
zeker in een tijd waarin op sociaal, economisch en politiek terrein in
Nederland, en met name onder studenten, veel op drift was. Zijn
geavanceerde idee&amp;euml;n hebben aanwijsbaar mannen als J.W. Albarda,
Th. van der Waerden, de jong overleden C.F. Loke en vele anderen in
socialistische zin be&amp;iuml;nvloed, hoewel hij zelf nooit als lid is
toegetreden tot de Sociaal-Democratische Arbeiderspartij van zijn
dagen.&lt;/p&gt;
&lt;p&gt;Op tal van uiteenlopende gebieden nam Pekelharing een eigen
standpunt in: zoals op dat van de co&amp;ouml;peratie, het stem- en
kiesrecht, het onderwijs, de kinderarbeid, de arbeidersorganisatie, de
kiesverenigingen, de facultatieve lijkverbranding, de
staats-exploitatie van spoorwegen enz. Hij zette zijn idee&amp;euml;n
daaromtrent uiteen in spreekbeurten, lezingen, cursussen voor zeer
gevarieerde groepen, maar gebruikte daarvoor ook zijn vaardige pen. Zo
was hij o.a. van de oprichting van het maandblad 
&lt;em&gt;Vragen des Tijds&lt;/em&gt;

af meer dan 35 jaar lid van de redactie en publiceerde in dit orgaan
zelf 31 artikelen. Evenzo was hij vanaf de oprichting in 1877 van het 
&lt;em&gt;Sociaal Weekblad&lt;/em&gt;

tot 1900 een produktief medewerker en redacteur, van wie enige
honderden artikelen over de binnen- en vooral buitenlandse
arbeidersbeweging verschenen. Behalve de in de genoemde bladen
opgenomen levensbeschrijvingen, werkte hij ook aan de samenstelling
daarvan mee in de serie 
&lt;em&gt;Mannen en vrouwen van beteekenis in onze dagen,&lt;/em&gt;

in 
&lt;em&gt;Woorden Beelden Eigen Haard.&lt;/em&gt;

Deze korte biografie&amp;euml;n vielen op door een boeiende stijl, die
vooral bijzonder slaagde wanneer Pekelharing de door hem beschreven
personen - zoals de meesten - zelf had gekend. In de politiek is hij
wel actief geweest, maar zelden op de voorgrond getreden. Hij was meer
de theoreticus van de stroming die hij voorstond, maar die lange tijd
geen eigen bedding vond. Elke poging tot partijvorming in radicale,
vrijzinnig-vooruitstrevende geest had zijn belangstelling en ontving
zijn steun. Wanneer het echter op enige praktische uitwerking aankwam
was hij, zonder zijn mening te verbloemen, weinig doortastend.&lt;/p&gt;
&lt;p&gt;De regering maakte gebruik van Pekelharings kennis van het
waterstaatsrecht door hem te benoemen in de in 1892 ingestelde
Staatscommissie inzake de afsluiting van de Zuiderzee. Deze commissie
had als opdracht te onderzoeken of een afsluiting en droogmaking van de
Zuiderzee, op een wijze als door de Zuiderzeevereeniging voorgesteld,
in 's lands belang behoorde te worden ondernomen en tot uitvoering
moest worden gebracht. Hij had hierin twee jaar zitting. In dat zelfde
jaar werd hij door de regering benoemd in de toen ingestelde Centrale
Commissie voor de Statistiek, welk lidmaatschap in 1909 eindigde. In
1898 volgde zijn benoeming in de eveneens in 1892 ingestelde
Staatscommissie voor de waterstaatswetgeving, die tot taak had de
regering van advies te dienen omtrent de wettelijke regels die t.a.v.
het waterstaatsbestuur behoorden te worden ingesteld en omtrent de
volgorde waarin aan de daartoe betrekkelijke voorschriften der Grondwet
behoorde te worden voldaan. In 1913 trad hij uit dit college. Inmiddels
was hem in 1907 eervol ontslag als hoogleraar verleend na een
diensttijd van bijna 34 jaar. Hij vestigde zich vervolgens te
's-Gravenhage, waar hij op 30 januari 1922 overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie - B.H. Pekelharing alsmede brieven in archief-
Wibaut en archief- F. van der Goes in Internationaal Instituut voor
Sociale Geschiedenis te Amsterdam. Verdere gegevens in collectie -
B.D.H. Tellegen en collectie - Baart de la Faille in Algemeen
Rijksarchief te 's-Gravenhage; vervolgens bescheiden in archief -
Gedeputeerde Staten 1862-1866 in Rijksarchief in Noord-Holland, in de
gemeentearchieven Zaanstad en Zutphen, alsmede in het archief van de TH
te Delft.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast artikelen in o.a. 
&lt;em&gt;Delftsche Studenten Almanak, Vragen des Tijds, Sociaal Weekblad,
Jaarboek van de Maatschappij der Nederlandsche Letterkunde te Leiden,
Mannen en vrouwen van beteekenis in onze dagen. Woord en beeld. Eigen
Haard&lt;/em&gt;

en 
&lt;em&gt;De Ingenieur,&lt;/em&gt;

verschenen 
&lt;em&gt;Waterstaatsrecht&lt;/em&gt;

en 
&lt;em&gt;Arbeidswetgeving.&lt;/em&gt;

Bew. naar colleges van B.H. Pekelharing door H. Strick van Linschoten
en N.G. Kam (Delft, 1907).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Corn&amp;eacute;lie Huygens, 
&lt;em&gt;Barthold Meryan&lt;/em&gt;

(Amsterdam, [1897]); F.E. van Hennekeler, 'Mr. B. Pekelharing',
in 
&lt;em&gt;Woorden beeld&lt;/em&gt;

7 (1902) 216-221; vele herdenkingsartikelen n.a.v. 25-jarig
hoogleraarschap (1899), ontslag als hoogleraar (1907) en 80-jarige
verjaardag (1921) waaronder R.A. van Sandick in 
&lt;em&gt;De Ingenieur&lt;/em&gt;

22 (1907) 241-242; 
&lt;em&gt;ibidem&lt;/em&gt;

23 (1908) 218-219; 
&lt;em&gt;ibidem&lt;/em&gt;

36 (1921) 516. Verder Th. van der Waerden, in de 
&lt;em&gt;Socialistische Gids 7&lt;/em&gt;

(1922) 241-244; M.W.F. Treub, in 
&lt;em&gt;De Amsterdammer. Weekblad voor Nederland,&lt;/em&gt;

4-2-1922; W. Heineken, in 
&lt;em&gt;Vragen des Tijds&lt;/em&gt;

48(1922) I,409-411;G. Knuttel, in 
&lt;em&gt;De Fabrieksbode&lt;/em&gt;

41 (1922) 1; J.W. Albarda, in 
&lt;em&gt;Het Volk,&lt;/em&gt;

31-1 -1922; G. Taal, 
&lt;em&gt;Liberalen en radicalen in Nederland, 1872-1901&lt;/em&gt;

('s-Gravenhage, 1980).&lt;/p&gt;
&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

