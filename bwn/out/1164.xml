<biodes version="1.0">
  <fileDesc>
    <title>Maenen, Johannes Hubertus Josephus (1903-1979)</title>
    <ref target="http://resources.huygens.knaw.nl/bwn1880-2000/lemmata/bwn2/maenen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">maenen</idno>
    <persName><name type="geslachtsnaam">Maenen</name>, Johannes Hubertus Josephus</persName>
    <sex value="1"/>
    <event type="birth" when="1903"/>
    <event type="death" when="1979"/>
    <state type="occupation">vakbondsbestuurder</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MAENEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Maenen, Johannes Hubertus Josephus&lt;/strong&gt;, vakbondsbestuurder en politicus (Meerssen 31-3-1903 - Heerlen 15-6-1979).

Zoon van Hubertus Leonardus Maenen, bouwvakarbeider, en Anna Margaretha
Wings. Gehuwd op 18-8-1932 met Anna Maria Louisa Eijkman. Uit dit
huwelijk werden 1 zoon en 3 dochters geboren.


&lt;img src=&amp;quot;images/MAENEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Maenen, Johannes Hubertus Josephus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Jan Maenen volgt in zijn geboorteplaats de lagere school tot het
zevende jaar en daarna nog anderhalf jaar rijksnormaalschool. Reeds op
jeugdige leeftijd is hij achtereenvolgens werkzaam bij de Staatsmijn
Wilhelmina, het hoofdkantoor van de Staatsmijnen en de Raad van Arbeid.
Zijn belangstelling voor de vakbeweging blijkt spoedig; vanaf zijn
achttiende jaar is hij lid van het RK Werkliedenverbond te Meerssen. Op
1 december 1925 maakt Maenen van het vakbondswerk zijn dagtaak: hij
wordt aangesteld als beambte van de Limburgse RK Werkliedenbond
'St. Joseph', district Heerlen. Tot 1939 vervult hij diverse
functies: secretaris-penningmeester van de diocesane bond van Credo
Pugno-clubs (de afdeling voor vorming en propaganda), van 1927 af
tevens secretaris van het Bureau voor Rechtsbijstand te Kerkrade en
sinds 1934 te Brunssum. In 1939 wordt hij secretaris van de
Werkliedenbond.&lt;/p&gt;
&lt;p&gt;Maenens werk voor de bond begint wanneer deze zich qua ledental en
in financieel opzicht op een dieptepunt bevindt. Hij ontpopt zich als
een inspirerende en wervende spreker, wiens werk vooral dank zij de
door hem gehouden spreekuren voor individuele leden op het Bureau voor
Rechtsbijstand meer door persoonlijke bewogenheid dan door politieke
inspiratie gekenmerkt wordt. Zijn populariteit in de regio houdt
hiermee gelijke tred. Wanneer in maart 1942 het beroepskader van de
vakbond ontslagen wordt, gebruikt Maenen een papieren functie als
secretaris van de co&amp;ouml;peratie Ons Dagelijksch Brood als dekmantel
voor ondergrondse voorbereidingen ten bate van de herorganisatie van de
bond na de oorlog. Het is dan ook niet verwonderlijk dat, wanneer na de
oorlog zijn oom Jos Maenen niet als voorzitter van de inmiddels in
Katholieke Arbeiders Beweging (KAB) omgedoopte bond terugkeert. Jan
Maenen gekozen wordt tot voorzitter van de KAB Limburg. Deze functie
maakt hem automatisch ook lid van het landelijk bestuur van de
bond.&lt;/p&gt;
&lt;p&gt;Tot maart 1963 blijft Jan Maenen voorzitter van de KAB Limburg.
Evenals zijn voorganger is hij aanhanger van de idee&amp;euml;n van de
Limburgse School van H.A. Poels en H. Hermans. De bond ziet hij
voornamelijk als een standsorganisatie en niet als een vakbond in enge
zin. Als gevolg daarvan zijn voor hem (godsdienstige) vorming en
sociaal-cultureel werk zeker zo belangrijk als directe materi&amp;euml;le
belangenbehartiging. Onvermoeibaar zet Maenen ook zijn bezigheid van
voor de oorlog voort: hij verzorgt een ontelbaar aantal spreekbeurten
op voorlichtings- en vormingsbijeenkomsten door heel Limburg. Gezien
zijn karakter is Maenen niet de organisator boven de beweging, maar
blijft hij er middenin staan. Een directe binding met zijn achterban is
voor hem onmisbaar. Vandaar ook zijn wekelijkse spreekuur in het
KAB-gebouw te Heerlen, waardoor zijn contact met de basis blijft.
Teneinde dat te behouden weigert hij na 1945 tot tweemaal toe om
landelijk bestuurder van de KAB te worden.&lt;/p&gt;
&lt;p&gt;In dit licht moet ook Maenens weigering gezien worden zich bij de
politiek te laten betrekken. Tot 1955, want dan wordt hij ter
vervanging van jhr. G.A.M.J. Ruys de Beerenbrouck voor de Katholieke
Volkspartij (KVP) lid van de Eerste Kamer. Van deze Kamer is hij lid
van 1955 tot 1962 en van 1971 tot 1974. In de tussenliggende periode is
hij lid van de Tweede Kamer en voornamelijk actief op het gebied van
sociale zaken (onder meer voorzitter van de vaste Kamercommissie voor
Sociale Zaken), economische zaken en defensie. Ook in zijn
parlementaire periode blijft Maenen volgens het harmoniemodel denken,
hetgeen hem ook bij andere fracties een goede naam bezorgt. Buiten het
kamerwerk om bezoekt hij de departementen, teneinde hier de problemen
van 'zijn' mensen, op het inmiddels fameuze spreekuur te berde
gebracht, voor te leggen en oplossingen te bepleiten.&lt;/p&gt;
&lt;p&gt;De talrijke nevenfuncties die Maenen bekleedt betreffen nooit een
particulier commissariaat. Wel is hij onder meer bestuurslid van de
KVP, de Limburgse Katholieke Bond van Woningbouwverenigingen, de
Katholieke Ziekenhuisraad en het Limburgse Groene Kruis. Vermeld dient
zeker ook te worden zijn werk voor het aanvankelijk met de KAB
gelieerde Centrale Zieken Fonds, in het bestuur waarvan hij vanaf 1945
zitting heeft en na 1963 tot zijn dood voorzitter is. Typerend voor de
persoon Maenen is zijn bemoeienis in het begin van de jaren zeventig
met de Regionale Raad voor de Arbeidsmarkt voor de provincie Limburg.
In de herstructureringsperiode na de mijnsluitingen tracht hij een
eenheidsstandpunt van werknemers en werkgevers te bewerkstelligen om
daarmee bij de centrale overheid sterker te staan bij het bepleiten van
economische hulp voor de geplaagde provincie. De persoonlijke
bewogenheid met het lot van zijn achterban en bestrijding van de door
hem gewraakte polarisatie gaan hierbij opnieuw hand in hand.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Jacobs, 
&lt;em&gt;Het gouden boek der K.A.B. Limburg 1900-1950. Vijftig jaren
arbeidersbeweging in Limburg&lt;/em&gt;

(Heerlen, [1951]) 278-282; [Red.], 'Jan Maenen nam afscheid',
in 
&lt;em&gt;Ruim Zicht. Kaderblad van de Nederlandse Katholieke
Arbeidersbeweging&lt;/em&gt;

11 (1963) 342-343; H. Langenberg, 'Jan Maenen, een sjouwer zonder
kreukels', in 
&lt;em&gt;De Limburger,&lt;/em&gt;

16-6-1979; Henk Thonen, 'Jan Maenen: redder in de nood', in 
&lt;em&gt;Limburgs Dagblad,&lt;/em&gt;

16-6-1979; 
&lt;em&gt;Extra Spreekuur. Ter herinnering aan Jan Maenen.&lt;/em&gt;

Samengest. door M. Ashmann [et al.] [Maastricht, 1980].&lt;/p&gt;


&lt;a href='igedeelte'&gt;I: &lt;/a&gt;J.A. Bornewasser, &lt;i&gt;Katholieke Volkspartij 1945-1980. Band I. Herkomst en groei (tot 1963)&lt;/i&gt; (Nijmegen 1995) 438.&lt;/p&gt;


&lt;p&gt;Th.L.M. Engelen&lt;/p&gt; 
&lt;dtml-var bwn_footer&gt;</text>
  </biography>
</biodes>

