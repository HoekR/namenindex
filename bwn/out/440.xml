<biodes version="1.0">
  <fileDesc>
    <title>Dorp, Elisabeth Carolina van (1872-1945)</title>
    <ref target="http://resources.huygens.knaw.nl/bwn1880-2000/lemmata/bwn4/dorp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dorp</idno>
    <persName><name type="geslachtsnaam">Dorp</name>, Elisabeth Carolina van</persName>
    <sex value="2"/>
    <event type="birth" when="1872"/>
    <event type="death" when="1945"/>
    <state type="occupation">econome</state>
    <state type="occupation">politica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DORP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dorp, Elisabeth Carolina van&lt;/strong&gt;, econome en politica (Arnhem 5-9-1872 - Banjoe Biroe (Nederlands-Indi&amp;euml;) 6-9-1945). Dochter van Gerard Carel Th&amp;eacute;ophilus van Dorp, kandidaat-notaris, later uitgever in Nederlands-Indi&amp;euml;, en
  Adriana Elisabeth Verdam.
  &lt;/p&gt;

&lt;img src=&amp;quot;images/DORP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dorp, Elisabeth Carolina van&amp;quot; class=&amp;quot;bwnimg&amp;quot;&gt;

&lt;p&gt;Lizzy van Dorp groeide op in een welgesteld remonstrants
    milieu in Arnhem. Zij bezocht hier de lagere school en de
    middelbare meisjesschool en vervolgens, na privaatlessen Latijn
    en Grieks, het gymnasium. In 1893 liet zij zich inschrijven aan
    de Rijksuniversiteit te Leiden voor de studies letteren en
    rechten. Na haar kandidaatsexamen in de letteren in 1896
    studeerde Lizzy van Dorp rechten en deed ze doctoraal op 26
    april 1901. Haar promotie tot doctor in de rechten volgde op 7
    juli 1903 bij prof. J. Oppenheim op het proefschrift 
    &lt;em&gt;Schadeloosstelling bij vernietiging of onbruikbaarmaking van
    eigendom door het openbaar gezag&lt;/em&gt;

    .&lt;/p&gt;
&lt;p&gt;Van 1903 tot 1915 werkte Lizzy van Dorp als advocate in Den
    Haag. Tevens was zij actief in de Vereeniging 'Pro Juventute',
    die zich bewoog op het terrein van de justiti&amp;euml;le
    kinderbescherming en de uitvoering van de wettelijke
    toezichtstelling. Uit de stellingen bij haar proefschrift bleek
    reeds Van Dorps belangstelling voor de maatschappelijke positie
    van de vrouw en voor economische vraagstukken. Op deze
    terreinen zou zij door een reeks van publikaties, door haar
    deskundigheid met een weloverwogen oordeel en als spreekster op
    tal van bijeenkomsten een zekere faam verwerven. In 1910 bracht
    zij met anderen een preadvies uit voor de Vereeniging voor de
    Staathuishoudkunde en de Statistiek over 
    &lt;em&gt;De maatschappelijke beteekenis van den arbeid der gehuwde
    vrouw, en de houding, door de overheid aan te nemen tegenover
    dat vraagstuk&lt;/em&gt;

    (129-181). In dit preadvies keerde zij zich tegen de opvatting
    van het zogeheten rationalistisch feminisme, dat uitbreiding
    van vrouwenarbeid in het algemeen beschouwde als de kroon op
    zijn streven. Volgens Van Dorp miskende dit streven dat de
    gehuwde arbeidersvrouwen altijd aan het produktieproces hebben
    deelgenomen omwille van het dagelijks brood en niet ter
    verheffing van de positie van de vrouw. Het vraagstuk van de
    gehuwde vrouw en vrouwenarbeid was volgens Van Dorp voor de
    welgestelde primair een psychologisch vraagstuk, dat ieder zelf
    moest oplossen. Voor de arbeidersvrouw was het daarentegen een
    economisch vraagstuk, dat alleen kon worden opgelost als de
    armoede verdween. Een zekere mate van overheidsingrijpen was
    daarom naar haar oordeel noodzakelijk. In dit verband was Van
    Dorps deelneming in de Vereeniging voor Vrouwenkiesrecht van
    betekenis. Zij bepleitte staatkundige hervormingen en keurde
    het extreem feminisme af, omdat dit de maatschappelijke
    betekenis van het gezin miskende en te weinig pragmatisch
    was.&lt;/p&gt;
&lt;p&gt;In 1907 wendde Lizzy van Dorp zich echter af van de
    Vereeniging door middel van een samen met W. Wijnaendts
    Francken-Dyserinck geschreven brochure, 
    &lt;em&gt;Een knuppel in 't hoenderhok&lt;/em&gt;

    - die onder meer leidde tot een polemiek met Aletta Jacobs en
    Anna Polak - en richtte zij de Nederlandsche Bond voor
    Vrouwenkiesrecht op, waarvan ze de eerste voorzitter was en die
    een eigen tijdschrift, 
    &lt;em&gt;De Ploeger&lt;/em&gt;

    , uitgaf. De Bond was van gematigd feministische signatuur en
    legde primair de nadruk op de politieke rol van de vrouw.
    Overigens was de idealisering van het gezin door de
    vrijgezellin Van Dorp verrassend. Tussen 1907 en 1917
    publiceerde zij geregeld in 
    &lt;em&gt;De Ploeger&lt;/em&gt;

    .&lt;/p&gt;
&lt;p&gt;In politiek opzicht voelde Van Dorp zich steeds meer
    aangetrokken tot de opvattingen van Samuel van Houten, die
    inmiddels sterk in orthodox-liberale richting waren
    ge&amp;euml;volueerd, juist ten aanzien van een zo groot mogelijke
    economische vrijheid. In 1922 trad deze bejaarde ex-minister op
    als lijstaanvoerder van een nieuwe Liberale Partij, die zich in
    haar programma distantieerde van de overige partijen van
    liberalen. Toen deze groepering bij de verkiezingen
    &amp;eacute;&amp;eacute;n kamerzetel won, werd deze ingenomen door Van
    Dorp. In het parlement gaf zij er op zodanige wijze blijk van
    Van Houtens visie te delen, dat het vrijzinnig-democratisch
    kamerlid H.P. Marchant vaststelde dat tussen beider zienswijze
    'geen ander verschil' bestond 'dan het verschil in sekse' (Oud
    II, 9). Van Dorp deed zich kennen als tegenstandster van
    protectionisme en voorstandster van ontwapening. In 1923 stemde
    zij op budgettaire en principi&amp;euml;le gronden tegen de
    Vlootwet. Bij het kiezerspubliek maakte haar kameroptreden
    evenwel te weinig indruk om in 1925 opnieuw een zetel voor de
    Liberale Partij in de wacht te slepen.&lt;/p&gt;
&lt;p&gt;Intussen had Van Dorp reeds vanaf 1916 de aandacht op zich
    gevestigd door haar publikaties op economisch terrein, waarbij
    aanvankelijk vooral de monetaire theorie en het leerstuk van de
    wisselkoersvorming haar belangstelling trokken. In een opstel
    uit 1916, 'Iets over nieuwere geldtheorie&amp;euml;n' (in 
    &lt;em&gt;Sociaal-economische opstellen aangeboden aan mr. H.B.
    Greven...&lt;/em&gt;

    , 59-79), toonde zij zich een aanhangster van de
    a-metallistische geldtheorie, die het wezen van het geld niet
    zocht bij de metaalinhoud, maar bij de toen nieuwe opvatting
    die de algemene aanvaarding in de samenleving wezenlijk achtte.
    Overigens vond zij dit soort debatten veel meer een woordenspel
    dan van inhoudelijk belang. Heel interessant en bepaald nieuw
    was Van Dorps verklaring van de wisselkoers, die ook in de
    internationale vakliteratuur aandacht kreeg: 'Die
    Bestimmungsgr&amp;uuml;nde der intervalutarischen Kurse' (in 
    &lt;em&gt;Weltwirtschaftliches Archiv&lt;/em&gt;

    15 (1919-1920) 29-39), 'The deviation of exchanges' (in 
    &lt;em&gt;The Economic Journal&lt;/em&gt;

    29 (1919) 497-503) en 'Abnormal deviation in international
    exchanges' (&lt;em&gt;ibidem&lt;/em&gt;

    30 (1920) 411-414). Anders dan de toen gangbare, enigszins
    circulaire verklaring uit de stand van de betalingsbalans zocht
    zij aansluiting bij de relatieve prijsverschillen en
    uiteenlopende monetaire ontwikkeling in binnen- en buitenland.
    Hiermee sloot zij aan bij de kwantiteitstheorie van het geld en
    de door de Zweedse econoom G. Cassel bepleite
    koopkrachtpariteitentheorie.&lt;/p&gt;
&lt;p&gt;In 1919 was Van Dorp toegelaten als privaatdocent aan de
    Rijksuniversiteit te Utrecht. Zij aanvaardde dit ambt met de
    rede: 
    &lt;em&gt;De praktische beteekenis der theoretische economie&lt;/em&gt;

    , waarin ze pleitte voor een meer analytisch-formele in plaats
    van een beschrijvend-normatieve wijze van economiebeoefening.
    Na 1922 gaf zij echter geen colleges meer vanwege de geringe
    belangstelling van de rechtenstudenten, die het onmiddellijk
    nut van haar vak voor hun toekomstig beroep niet inzagen. Dat
    Van Dorp haar colleges in 1922 be&amp;euml;indigde, hing bovendien
    samen met een benoemingsaffaire in Wageningen. De toenmalige
    minister van Landbouw, H.A. van IJsselsteyn, had haar benoeming
    tot hoogleraar staathuishoudkunde aan de Landbouwhoogeschool
    tegengehouden, omdat hij naar eigen zeggen geen 'strijdlustige
    juffrouw' als professor wenste te zien, maar vermoedelijk ook
    wegens haar voorkeur voor de grenswaardeleer, die in haar visie
    de grondrente zou doen verdwijnen.&lt;/p&gt;
&lt;p&gt;Deze tegenslag heeft Van Dorps wetenschappelijk werk niet
    doen stilvallen. Zo bracht zij in 1929, samen met prof. G.M.
    Verrijn Stuart, nogmaals een preadvies uit voor de Vereeniging
    voor de Staathuishoudkunde en de Statistiek over 
    &lt;em&gt;Het wezen der prijsstabilisatie, hare wenschelijkheid en
    mogelijkheid&lt;/em&gt;

    (1-70), en publiceerde zij in 1937 de monografie 
    &lt;em&gt;A simple theory of capital, wages and profit or loss. A new
    and social approach to the problem of economic distribution&lt;/em&gt;

    . In Van Dorps zienswijze is de ondernemingswinst een centrale
    economische grootheid voor de dynamiek van de volkshuishouding
    en is de rente een zuiver monetair verschijnsel; een zienswijze
    die overigens in een bespreking door de econoom K.E. Boulding
    in 
    &lt;em&gt;The Economic Journal&lt;/em&gt;

    (47 (1937) 524) niet ten onrechte als enigszins na&amp;iuml;ef ten
    aanzien van de werkgelegenheid werd aangemerkt.&lt;/p&gt;
&lt;p&gt;Lizzy van Dorp was de eerste vrouwelijke econoom in
    Nederland. Behalve een scherpzinnig en oorspronkelijk denker
    was zij ook veelzijdig. Haar maatschappelijke activiteit
    bestreek door de jaren heen eveneens een breed terrein. Zij
    schuwde verder niet zich van tijd tot tijd te mengen in
    discussies over praktische zaken als werkloosheid en de
    wisselkoerspolitiek. Ook haar deelneming als Nederlands
    gedelegeerde aan de economische wereldconferentie van
    Gen&amp;egrave;ve in 1927, haar redacteurschap van 
    &lt;em&gt;De Economist&lt;/em&gt;

    en haar lidmaatschap van het hoofdbestuur van de liberale
    Vrijheidsbond (1930-1933, 1935-1936) leggen getuigenis af van
    haar belangstelling voor praktische zaken.&lt;/p&gt;
&lt;p&gt;Gedurende vele jaren woonde Lizzy van Dorp in Bloemendaal.
    Om onduidelijke en wellicht toevallige redenen verbleef zij
    tijdens de Tweede Wereldoorlog in Nederlands-Indi&amp;euml;, waar
    haar vader bijna honderd jaar eerder als stichter van de
    uitgeversfirma G.C.T. van Dorp &amp;amp; Co. te Semarang een
    vooraanstaand Nederlander was geweest. Zij werd door de Japanse
    bezetter ge&amp;iuml;nterneerd in het vrouwenkamp Ambarawa 10 in
    Banjoe Biroe op Midden-Java en overleed drie weken na de
    Japanse overgave&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Stukken betreffende Van Dorp in het archief van het
  college van curatoren van de Rijksuniversiteit te Utrecht
  (inv.nr. 1129) in het Rijksarchief te Utrecht; collectie-E.C. van
  Dorp in het Internationaal Informatiecentrum en Archief voor de
  Vrouwenbeweging te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties en die vermeld
    in de onder L genoemde scriptie van Spanhaak: 'Het
    internationaal vrouwencongres te Berlijn', in 
    &lt;em&gt;Sociaal Weekblad&lt;/em&gt;

    (1904) 427-429, 434-436; 'Het vraagstuk van het ongelijke loon
    voor mannen en vrouwen', in 
    &lt;em&gt;De Ploeger&lt;/em&gt;

    5 (1912) 51-52; 'Goud, geld en waarde', in 
    &lt;em&gt;De Gids&lt;/em&gt;

    82 (1918) I, 500-524; 'De wisselkoersen', in 
    &lt;em&gt;De Economist&lt;/em&gt;

    68 (1918) 357-369, 536-548; 'Handel en nijverheid', in H.
    Brugmans, 
    &lt;em&gt;Nederland in den oorlogstijd&lt;/em&gt;

    (Amsterdam, 1920) 191-248; 'Vrijhandel, wisselkoersen en gouden
    standaard', in 
    &lt;em&gt;De Economist&lt;/em&gt;

    71 (1922) 69-82; 
    &lt;em&gt;Het bankroet der tegenwoordige sociale politiek&lt;/em&gt;

    (Leiden, 1922); 'Wat kan men doen om de kwade gevolgen van
    fluctuaties in de waarde van het geld te neutraliseren', in 
    &lt;em&gt;De Bedrijfseconoom&lt;/em&gt;

    3 (1926) 157-161; 'Plaatsing van buitenlandsche leeningen in
    Nederland', in 
    &lt;em&gt;Economisch-Statistische Berichten&lt;/em&gt;

    12 (1927) II, 793-796; 'Der Freihandelsgedanke in der Welt nach
    dem Kriege', in 
    &lt;em&gt;Weltwirtschaftliches Archiv&lt;/em&gt;

    30 (1929) II, 212-240; 'De consequenties van B&amp;ouml;hm
    Bahwerk's loon-fondstheorie', in 
    &lt;em&gt;Economische opstellen aangeboden aan prof. dr. C.A. Verrijn
    Stuart&lt;/em&gt;

    (Haarlem, 1931) 27-54; 'Rechtzetting', in 
    &lt;em&gt;De Economist&lt;/em&gt;

    81 (1932) 703-706; 'Repliek aan dr. R. van Genechten', 
    &lt;em&gt;ibidem&lt;/em&gt;

    , 799-801; 
    &lt;em&gt;Noch communisme noch dictatuur, een staatkundig voorstel&lt;/em&gt;

    (Haarlem, 1937).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.J. Oud, 
  &lt;em&gt;Het jongste verleden. Parlementaire geschiedenis van
  Nederland, 1918-1940&lt;/em&gt;

  II en III (2e dr.; Assen, 1968); G.H. Spanhaak, Elisabeth
  Carolina van Dorp [Scriptie Afdeling Parlementaire Geschiedenis
  R.U. Leiden] ([Leiden,] 1978); 
  &lt;em&gt;Lieve dr. Jacobs. Brieven uit de Wereldbond voor
  Vrouwenkiesrecht, 1902-1942&lt;/em&gt;. Samengest. door M. Bosch en A. Kloosterman (Amsterdam, 1985); 
  &lt;em&gt;Van liberalisten tot instrumentalisten. Anderhalve eeuw
  economisch denken in Nederland&lt;/em&gt;. Onder red. van A.J. Vermaat [e.a.] (Leiden [etc.],
  1987).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 380.
&lt;/p&gt;

&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

