<biodes version="1.0">
  <fileDesc>
    <title>Hudig, Willem Carel (1874-1954)</title>
    <ref target="http://resources.huygens.knaw.nl/bwn1880-2000/lemmata/bwn2/hudig"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hudig</idno>
    <persName><name type="geslachtsnaam">Hudig</name>, Willem Carel</persName>
    <sex value="1"/>
    <event type="birth" when="1874"/>
    <event type="death" when="1954"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hudig, Willem Carel&lt;/strong&gt;, cargadoor en reder (Rotterdam 2-6-1874 - Rotterdam 31-5-1954).

Zoon van Jan Hudig, cargadoor en reder, en Jacoba Catharina Gijsbertina
Toe Water. Gehuwd op 12-6-1902 met Anna L&amp;ouml;hnis. Uit dit huwelijk
werd 1 zoon geboren.



&lt;/p&gt;
&lt;p&gt;W.C. Hudig drukte in vele opzichten de sporen van zijn vader, zij
het met een zwaarder accent op sociaal werk. Na een aantal jaren
gymnasium in Rotterdam en een handelsopleiding in het buitenland
gevolgd te hebben, trad hij op 26-5-1903, te zamen met J.C. Veder, toe
tot de firma Hudig &amp;amp; Veder, cargadoors en reders, alsmede tot de
firma John Hudig &amp;amp; Son, Lloyd's Agents. Reeds in 1907 speelde
hij door zijn medewerking aan de stichting van de
Scheepvaartvereeniging te Rotterdam een vooraanstaande rol in het
streven naar verbetering van de arbeidsomstandigheden in de haven. Hij
was van 1909 tot 1911 voorzitter van deze organisatie en vervulde ook
later belangrijke functies in haar midden. Op zijn initiatief werden
ingrijpende verbeteringen aangebracht in de werving van havenarbeiders,
die op den duur nog sterk zijn uitgegroeid. Na de Eerste Wereldoorlog
verleende hij zijn steun aan het streven van een aantal ondernemers in
de haven naar vergaande sociale hervormingen.&lt;/p&gt;
&lt;p&gt;Meer in het algemeen zette Hudig zich die jaren in voor steun aan de
door de oorlog getroffen groepen van de bevolking. Na het einde van de
strijd kwam hij voorts tot meer gericht sociaal werk door het aandeel
dat hij nam aan de oprichting van de Vereeniging 'Instituut voor de
Rijpere Jeugd' te Rotterdam, die zich het verrichten van
sociaal-cultureel vormingswerk (beter bekend als clubhuiswerk) ten doel
stelde. Haar op 21-3-1922 geopende eerste clubhuis betekende het begin
van dit soort werk in Nederland. Op 26-1-1926 werd daarnevens opgericht
de Rotterdamsche Vereeniging voor ontwikkeling en ontspanning der
vrouwelijke jeugd. De clubhuizen dezer instellingen stonden
onderscheidenlijk bekend als 'De Arend' en 'De
Zeemeeuw'. Later zijn ze samengesmolten. Hudig werd in 1922
voorzitter van de eerstgenoemde vereniging en trad in 1937 ook als
zodanig op voor de laatstbedoelde, waar voordien de leiding steeds in
vrouwelijke handen was geweest. Hij heeft zich niet alleen veel moeite
gegeven voor de financi&amp;euml;le basis van het werk, dat ook materieel
veel aan hem heeft te danken, doch evenzeer voor de uitbreiding en
verdieping daarvan. Naast dit vormingswerk werd onder zijn
voorzitterschap aandacht besteed aan de jeugdwerkloosheid van de jaren
dertig (cursuswerk), waarbij tijdens de oorlog zorg kwam voor de
voedselvoorziening. Onder voorzitterschap van zijn echtgenote mevrouw
Hudig-L&amp;ouml;hnis, zelf ook herkomstig uit een met de haven verbonden
familie, vormde zich daarnevens een damescomit&amp;eacute; uit de
bestuursleden van de beide verenigingen, dat zich intensief bezighield
met de uitvoeringsvraagstukken van haar beider verschillende clubhuizen
en de daaraan verbonden personeelsvraagstukken. Jarenlang waren zij de
stuwende krachten achter deze arbeid, die een grote plaats in hun leven
heeft ingenomen. Hudig trad af in 1946, zijn vrouw zette het werk voort
tot haar dood in 1949.&lt;/p&gt;
&lt;p&gt;Evenals zijn vader was Hudig lid van de gemeenteraad, van 1931 tot
1935, als vooruitstrevend vertegenwoordiger van de Liberale
Staatspartij. Hij voerde in dit lichaam kort en zakelijk het woord over
haven- en andere economische problemen, onderwijs en verschillende
sociale belangen. Het sprak welhaast vanzelf dat hij in 1931 werd
benoemd tot lid van de commissie van advies voor het in te stellen
Gemeentelijk Havenbedrijf.&lt;/p&gt;
&lt;p&gt;In dezelfde sfeer trad hij in 1916 op als medeoprichter van het
'Technisch Scheepvaartkundig Museum', waarnaast hij enkele
maanden later lid werd van het mede in het leven geroepen Nationaal
Comit&amp;eacute;, tevens lid en secretaris van het dagelijks bestuur der
vereniging Nationaal Technisch Scheepvaartkundig Museum te
Rotterdam.&lt;/p&gt;
&lt;p&gt;Evenals zijn vader was hij een man met veel belangstelling voor
kunst en cultuur. Hij was curator van de Stichting Museum Boymans en
jarenlang bestuurslid van de Academie voor Beeldende Kunsten en
Technische Wetenschappen. Naast zijn werkzaamheid in zijn eigen bedrijf
vervulde hij enkele commissariaten. Ook was hij vice-consul van
Itali&amp;euml;. In 1951 trad hij uit zijn beide firma's en trok hij
zich mede terug uit zijn functies bij het Nationaal Technisch Instituut
voor Scheepvaart en Luchtvaart, zoals het bovenvermelde Museum intussen
was genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;NRC&lt;/em&gt;

, 1-6-1954; 
&lt;em&gt;Trouw&lt;/em&gt;

, 3-6-1954; 
&lt;em&gt;Rotterdamsch Nieuwsblad&lt;/em&gt;

, 3-6-1954.&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

