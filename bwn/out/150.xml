<biodes version="1.0">
  <fileDesc>
    <title>Bijvoet, Johannes Martin (1892-1980)</title>
    <ref target="http://resources.huygens.knaw.nl/bwn1880-2000/lemmata/bwn2/bijvoet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bijvoet</idno>
    <persName><name type="geslachtsnaam">Bijvoet</name>, Johannes Martin</persName>
    <sex value="1"/>
    <event type="birth" when="1892"/>
    <event type="death" when="1980"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BIJVOET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bijvoet, Johannes Martin&lt;/strong&gt;, scheikundige (Amsterdam 23-1-1892 - Winterswijk 4-3-1980).

Zoon van Willem Frederik Bijvoet, verffabrikant, en Barendina
Margaretha R&amp;uuml;fer. Gehuwd op 15-4-1930 met Maria Elisabeth
Hardenberg. Uit dit huwelijk werden 3 zoons en 1 dochter geboren.

&lt;img src=&amp;quot;images/BIJVOET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bijvoet, Johannes Martin&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bijvoet deed, na de HBS in Amsterdam te hebben doorlopen, het
aanvullend staatsexamen Grieks en Latijn en studeerde daarna scheikunde
aan de Universiteit van Amsterdam (1910-1919). Gedurende het laatste
deel van zijn studie was Bijvoet gemobiliseerd (1914-1918). Deze tijd
gebruikte hij voor een grondige studie van de thermodynamica en de
statistische mechanica, waarvoor hij steeds een grote liefde behield.
Na zijn demobilisatie richtte zijn belangstelling zich op het onderzoek
van de structuur van kristallen door middel van r&amp;ouml;ntgendiffractie,
een methode die kort tevoren door William Henry Bragg en diens zoon
William Lawrence (1912) in de belangstelling was komen te staan. Met
zijn vriend Albert Karssen ging Bijvoet in de leer bij Willem Hendrik
Keesom, die als docent in de natuurkunde dit vak met Nicolaas Hendrik
Kolkmeijer beoefende aan de Veeartsenijschool in Utrecht. Het onderzoek
leidde tot de opheldering van de structuur van natriumchloraat (dit
werd het onderwerp van de dissertatie van Karssen) en van lithium
hydride, waarop Bijvoet promoveerde. Zijn promotie vond op 15 juli 1923
bij A. Smits cum laude plaats op het proefschrift 
&lt;em&gt;X-ray investigation of the crystal structure of lithium and lithium
hydride.&lt;/em&gt;
&lt;/p&gt;
&lt;p&gt;Ondertussen was Bijvoet in 1922 al assistent voor anorganische
chemie op het laboratorium van de Universiteit van Amsterdam geworden;
dit zou hij tot 1928 blijven. Na zijn promotie verbleef hij korte tijd
bij William Lawrence Bragg in Manchester, om vervolgens zijn onderzoek
van kristallen met behulp van r&amp;ouml;ntgenanalyse in Amsterdam voort te
zetten. Het oplossen van een kristalstructuur was in de beginjaren
vooral een tactiek van 'trial and error'. Bijvoet zocht spoedig
naar een systematische methode om daarmee uiteindelijk de bouw van de
meest ingewikkelde natuurstoffen te achterhalen. Deze onderzoekingen
werden gekenmerkt door een grote originaliteit en durf. Dat bleef niet
onopgemerkt. Aanvankelijk vervulde Bijvoet nog een leraarsfunctie aan
het gymnasium te Hilversum naast zijn laboratoriumwerk (van 1923 tot
1928), maar hij kon spoedig als privaatdocent voor capita selecta der
algemene chemie te Amsterdam zijn lessen beginnen. In 1929 volgde zijn
benoeming in Amsterdam tot lector in de kristallografie, algemene en
propaedeutische beschrijvende mineralogie, thermodynamica en de
toepassingen ervan op chemische vraagstukken. Op 14 maart 1929 gaf hij
zijn openbare les: 'Onze kennis van den bouw van kristallen' (&lt;em&gt;Chemisch Weekblad&lt;/em&gt;

26 (1929) 158-163). In 1939 werd Bijvoet benoemd tot gewoon hoogleraar
in de algemene en anorganische scheikunde aan de Rijksuniversiteit te
Utrecht als opvolger van E. Cohen. Op 27 november van dat jaar hield
hij zijn inaugurele oratie: 
&lt;em&gt;Wegen, meten, tellen.&lt;/em&gt;
&lt;/p&gt;
&lt;p&gt;Het hoogtepunt in dit wetenschappelijk werk viel na de oorlog, toen
Bijvoet de isomorfe vervangingsmethode voor de fasebepaling in de
r&amp;ouml;ntgendiffractie in 1949 in grotere mate ging toepassen en daar
opvallende successen mee bereikte. In 1951 ontwikkelde hij het
briljante idee dat de waarneming van de anomale verstrooiing van
r&amp;ouml;ntgenstralen zowel een oplossing moest geven voor het probleem
van de bepaling van de absolute configuratie van optisch actieve
verbindingen, als voor het fundamentele vraagstuk van het onbepaalde
teken in het faseprobleem van de r&amp;ouml;ntgendiffractie. Ook in andere
opzichten begon in deze tijd dit hoogleraarschap vruchten af te werpen.
Talrijke proefschriften werden onder Bijvoets leiding bewerkt; veelal
bouwden ze voort op zijn methode en onderzochten zij de nadere
toepasbaarheid van de r&amp;ouml;ntgendiffractie. De internationale
erkenning van Bijvoets werk bleek uit zijn voorzitterschap (van 1951
tot 1954) van de in 1946 opgerichte International Union of
Crystallography, uit eredoctoraten in Delft (1967), Z&amp;uuml;rich (1970)
en Bristol (1971) en uit lidmaatschappen van de Koninklijke Nederlandse
Akademie van Wetenschappen en Zweedse, Belgische en Engelse
zustergenootschappen.&lt;/p&gt;
&lt;p&gt;Bijvoet was ook een uitstekend docent. In Utrecht voerde hij een
aantal nieuwe vakken in: r&amp;ouml;ntgenanalyse en chemische binding. Zijn
colleges muntten uit in helderheid en fundamentele opbouw, waarbij hij
hoge eisen stelde aan zijn studenten. Zijn scherp inzicht, brede kennis
en groot kritisch vermogen werkten vaak verlammend op minder begaafde
toehoorders. Grote zorg besteedde hij aan de door hem geschreven
leerboeken. Voor zijn colleges thermodynamica schreef hij met A.F.
Peerdeman en E.H. Wiebenga een 
&lt;em&gt;Korte inleiding tot de chemische thermodynamica&lt;/em&gt;

(1962 en latere drukken). Een aantal overzichtsartikelen over
r&amp;ouml;ntgenanalyse en kristalbouw had hij reeds veel eerder gebundeld
uitgegeven als een soort eerste leerboek van dit vak in het Nederlands:

&lt;em&gt;Voordrachten over r&amp;ouml;ntgen-analyse van kristallen&lt;/em&gt;

(1928, met A. Karssen en N.H. Kolkmeijer). Tien jaar later werd het
boekje, geheel omgewerkt, opnieuw gepubliceerd door Bijvoet en
Kolkmeijer (&lt;em&gt;R&amp;ouml;ntgen-analyse van kristallen&lt;/em&gt;

, 1938), waarvan reeds in 1940 een Duitse vertaling uitkwam, die vele
fysici en chemici in geheel Europa met het vak vertrouwd heeft gemaakt.
Na zijn emeritaat in 1962 publiceerde Bijvoet met E.H. Wiebenga het
boek: 
&lt;em&gt;Structuurbepaling door r&amp;ouml;ntgendiffractie&lt;/em&gt;

(1972) en gaf hij met W.G. Burgers en G. H&amp;auml;gg een tweedelig 
&lt;em&gt;Early papers on diffraction of X-rays by crystals&lt;/em&gt;

(1969, 1972) uit.&lt;/p&gt;
&lt;p&gt;Grote belangstelling had Bijvoet voorts voor de opleiding van
leraren, die volgens hem eigenlijk meer moesten weten en op een breder
terrein thuis hoorden te zijn dan de researchchemicus. Zij immers
moesten de vele vragen van de leerlingen kunnen beantwoorden, hun
inzicht verdiepen en hun belangstelling opwekken. Bijvoet was een man
die op zijn leerlingen een onuitwisbare indruk maakte. Hij was een
onvermoeibare en veeleisende leermeester, die tevens een warme en
vriendelijke belangstelling had voor het wel en wee van zijn
leerlingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige lijst van publikaties aanwezig in de bibliotheek
Vakgroep algemene chemie van de Rijksuniversiteit Utrecht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.P. Groeneweg en A.F. Peerdeman, 'Prof. Bijvoet 80
jaar' in 
&lt;em&gt;Chemisch Weekblad&lt;/em&gt;

68 (1972) 2 (4 februari) 11-12; M.P. Groenewege, A.F. Peerdeman en H.F.
van Sprang in 
&lt;em&gt;Chemisch Weekblad. Chemische Courant&lt;/em&gt;

76 (1980) 12 (20 maart) 126-127; E.H. Wiebenga, 
&lt;em&gt;ibidem,&lt;/em&gt;

127; C.H. Mac-Gillavry en A.F. Peerdeman, in 
&lt;em&gt;Acta crystallographica&lt;/em&gt;

A 36 (1980) 837-838; idem, in 
&lt;em&gt;Jaarboek Koninklijke Nederlandse Akademie van Wetenschappen
1980,&lt;/em&gt;

163-167; G.S.D. King, in 
&lt;em&gt;Jaarboek Koninklijke Academie voor Wetenschappen, Letteren en Schone
Kunsten van Belgi&amp;euml;&lt;/em&gt;

42 (1980) 261-262; M.P. Groenewege and A.F. Peerdeman, in 
&lt;em&gt;Biographical memoirs of fellows of the Royal Society&lt;/em&gt;

29 (1983) 27-41.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1980&lt;/i&gt; (Amsterdam 1981) 162.&lt;/p&gt;




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

