<biodes version="1.0">
  <fileDesc>
    <title>Erdbrink, Gerard Rudolph (1881-1954)</title>
    <ref target="http://resources.huygens.knaw.nl/bwn1880-2000/lemmata/bwn1/erdbrink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">erdbrink</idno>
    <persName><name type="geslachtsnaam">Erdbrink</name>, Gerard Rudolph</persName>
    <sex value="1"/>
    <event type="birth" when="1881"/>
    <event type="death" when="1954"/>
    <state type="occupation">koloniaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Erdbrink, Gerard Rudolph&lt;/strong&gt;, algemeen secretaris van het Gouvernement van Nederlands-Indi&amp;euml; (Salatiga op Java 11-1-1881 - Baarn 22-2-1954).

Zoon van Dirk Pieter Erdbrink, notaris, en Adriana Johanna Arnoldina
van Rhijn. Gehuwd sinds 16-7-1906 met Carmen Constanze Bosscha. Uit dit
huwelijk werden 1 zoon en 3 dochters geboren.



&lt;/p&gt;
&lt;p&gt;Na de dood van zijn moeder repatrieerde de driejarige Erdbrink met
zijn vader naar Nederland, waar deze te Arnhem notaris werd. In deze
plaats doorliep hij de lagere en middelbare school, om vervolgens aan
de Indische Instelling te Delft de opleiding tot Indisch ambtenaar te
volgen. Als een der hoogstgeplaatsten slaagde hij in 1903 voor het
grootambtenaarsexamen, maar omdat in dat jaar het aantal gegadigden
groter was dan de beschikbare posten in Ned.-Indi&amp;euml;, besloot hij,
daarbij financieel gesteund door zijn vader, op eigen gelegenheid naar
Indi&amp;euml; te gaan. Het gelukte Erdbrink inderdaad een voorlopige post
als klerk op de Algemeene Secretarie toegewezen te krijgen. Hier maakte
hij weldra snelle carri&amp;egrave;re: zo werd hij in 1906, kort na zijn
huwelijk, reeds hoofdcommies, in 1910 3e Gouvernementssecretaris, na
terugkomst van verlof in 1913 2e en vervolgens 1e secretaris (1916
a.i., 1917 vast). In 1918 werd Erdbrink door Gouverneur-Generaal J.P.
graaf van Limburg Stirum tot de verantwoordelijke post van Algemeen
Secretaris geroepen. In deze functie, met twee onderbrekingen voor
Europees verlof tot 1931 door hem bekleed, diende hij onder vier
opeenvolgende Gouverneurs-Generaal, Van Limburg Stirum, mr. D. Fock,
jhr.mr. A.C.D. de Graeff en jhr.mr. B.C. de Jonge. Gedurende zijn
Europese verlofperiodes was hij, reeds in 1913 en opnieuw in 1922-1923
voor enige tijd op het ministerie van Koloni&amp;euml;n in Den Haag
gedetacheerd. Bij de terugkeer van het Europese verlof in 1931 volgde
Erdbrinks benoeming tot lid van de Raad van Indi&amp;euml;, het hoogste
bestuurs- en adviescollege van de Ned.-Indische regering, waarvan hij
tot zijn pensionering in 1934 deel uitmaakte.&lt;/p&gt;
&lt;p&gt;Als ambteloos burger te Bandoeng wonende, vervulde Erdbrink in 1934
nog het voorzitterschap van de, in verband met de economische crisis
ingestelde, Suikercommissie. Dat hij deze taak tot een goed einde
bracht was waarschijnlijk ook te danken aan het feit dat hij destijds
als Gouvernementssecretaris onder G.G. A.F.W. Idenburg belast was
geweest met het secretariaat van een commissie, die in de jaren van de
Eerste Wereldoorlog naar maatregelen ter verzekering van de
Ned.-Indische autarkie gestreefd had. Erdbrink had toen een belangrijk
aandeel gehad in het ontwerpen van plannen voor de vestiging van de
suikerindustrie, dezelfde die in de crisisjaren van 1930 gesaneerd
diende te worden. In 1936 werd hij lid van de Tweede
Begrootingscommissie.&lt;/p&gt;
&lt;p&gt;In 1938 voor langere tijd naar Nederland teruggekeerd, belette het
uitbreken van de Tweede Wereldoorlog Erdbrink zijn verdere
pensioenjaren in Ned.-Indi&amp;euml; door te brengen. Hij overleed, zonder
verder nog aan het openbare leven deelgenomen te hebben, in 1954 te
Baarn.&lt;/p&gt;
&lt;p&gt;Erdbrinks betekenis in het Ned.-Indische bestuur, vooral in zijn
functie van Algemeen Secretaris, kan door onvoldoende bestudering van
archiefmateriaal ter zake, moeilijk op de juiste waarde geschat worden.
Dat hij voor een lange periode deze post onder Gouverneurs-Generaal van
zeer verschillende opvattingen en karaktereigenschappen bleef bekleden
is misschien nog de beste indicatie van het succes dat hij in die
functie op de achtergrond had.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Erdbrink is geregistreerd in Centraal register van
familiearchieven te Utrecht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.C. de Jonge, 
&lt;em&gt;Herinneringen.&lt;/em&gt;

Uitg. door S.L. van der Wal (Groningen, 1968).&lt;/p&gt;
&lt;p&gt;G.R. Bosscha Erdbrink&lt;/p&gt; 
&lt;dtml-var bwn_footer&gt;</text>
  </biography>
</biodes>

