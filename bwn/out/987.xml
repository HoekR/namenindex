<biodes version="1.0">
  <fileDesc>
    <title>Koeverden, Wilhelmus Gerardus Josephus van (1879-1932)</title>
    <ref target="http://resources.huygens.knaw.nl/bwn1880-2000/lemmata/bwn2/koeverden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koeverden</idno>
    <persName><name type="geslachtsnaam">Koeverden</name>, Wilhelmus Gerardus Josephus van</persName>
    <sex value="1"/>
    <event type="birth" when="1879"/>
    <event type="death" when="1932"/>
    <state type="occupation">r.k. priester</state>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KOEVERDEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koeverden, Wilhelmus Gerardus Josephus van&lt;/strong&gt;, RK priester en medegrondlegger van de Stichting Katholieke Radio Omroep (Buren 31-10-1879 - 9-12-1932).

Zoon van Johannes Anthonius van Koeverden, landbouwer, en Hermina Maria
de Wit.


&lt;img src=&amp;quot;images/KOEVERDEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Koeverden, Wilhelmus Gerardus Josephus van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Koeverden volgde een opleiding aan de aartsbisschoppelijke
seminaries in Culemborg en Rijsenburg tot priester (1903). In opdracht
van zijn geestelijke overheid zette hij daarop zijn studie voort aan de
&amp;Eacute;cole biblique et arch&amp;eacute;ologique fran&amp;ccedil;aise in Jeruzalem,
en dit leidde tot een promotie cum laude in de theologie in 1905 aan
het Internationaal Bijbelinstituut. Na terugkeer in Nederland was hij
een jaar lang werkzaam in de zielzorg als kapelaan in Bussum, daarna
als leraar aan het klein seminarie in Culemborg in 1906. Hij doceerde
daar tot 1926 esthetica, buitenlandse letterkunde en Hebreeuws.&lt;/p&gt;
&lt;p&gt;Door deze benoeming werden weliswaar Van Koeverdens vele kwaliteiten
op ander dan theologisch terrein gehonoreerd, maar toch was hij wel wat
teleurgesteld, getuige de verklaring van een van zijn vrienden:
'Ja, zie je, ik ben opgeleid voor smid en nu moet ik timmerman
spelen.' Volgens zijn oud-leerling de Nijmeegse hoogleraar prof.
F.G.L. van der Meer werd Van Koeverden een professoraat in de
bijbelwetenschap onthouden omdat hij, evenals zijn vriend dr. Alphons
Ari&amp;euml;ns, door conservatieve geloofsgenoten verdacht werd van
'modernistische' opvattingen. Van Koeverden had in ieder geval
een grote belangstelling voor vele vraagstukken van het toenmalige
katholieke leven en beperkte zijn activiteiten niet tot lesgeven. Om
zijn grote kennis van en zijn liefde voor de eredienst werd hij in 1913
benoemd tot secretaris van de Liturgische Vereeniging in het
aartsbisdom Utrecht. Ook was hij de oprichter en vervolgens redacteur
van het 
&lt;em&gt;Maandschrift voor liturgie&lt;/em&gt;

(van 1916 
&lt;em&gt;af),&lt;/em&gt;

sinds 1924 
&lt;em&gt;Ons liturgisch tijdschrift&lt;/em&gt;

geheten. Hij verstevigde het contact met de zusterverenigingen in de
andere bisdommen en organiseerde landelijke studiedagen. In 1921
richtte hij samen met Alphons Ari&amp;euml;ns het Geert Groote Genootschap
op tot verspreiding van populaire goedkope apologetische, liturgische
en hagiografische lectuur in brochurevorm. Voor dit genootschap werden
door hem de statuten ontworpen, en de verspreiding van uitgaven,
waaraan hij ook als auteur medewerkte, verzorgd. Daarnaast publiceerde
hij nog een studie over de reien van Joost van den Vondel en een
psalmvertaling uit het Hebreeuws.&lt;/p&gt;
&lt;p&gt;In 1924 werd Van Koeverden voorzitter van de Apologetische
Vereeniging 'Petrus Canisius' (AVPC), een organisatie die zich
bezighield met de verbreiding van de kennis van de katholieke geloofs-
en zedenleer en met de verdediging ervan tegen aanvallen door
andersdenkenden. In deze functie kreeg hij ook bemoeienis met het toen
nog prille medium radio. Aanleiding daartoe vormde een uitzending van
een toespraak van de remonstrantse hoogleraar prof. O.J. Heering uit
Leiden op Hervormingsdag in 1924, waarin deze naar de mening van het
AVPC-bestuur een onjuiste voorstelling van zaken gaf van katholieke
leerstukken. Toen bovendien een maand later de Nederlandsche
Christelijke Radio Vereeniging werd opgericht, die via de zender van de
Nederlandsche Seintoestellen Fabriek (NSF) wekelijks een avondprogramma
verzorgde, achtten Van Koeverden en de zijnen het nodig dat ook de
katholieke stem in de ether werd gehoord. Een poging om van de
toenmalige katholieke minister van Waterstaat, ir. G.J. van Swaay, een
zendmachtiging te verkrijgen, mislukte. Intussen had de Amsterdamse
pastoor L.H. Perquin, niet wetend van het initiatief van de
Apologetische Vereeniging, een 'radiocomit&amp;eacute;' opgericht om,
in navolging van de NCRV, te komen tot een eigen katholieke omroep en
zich door een contract met de NSF al tevoren verzekerd van zendtijd. Na
Perquins oproep in de katholieke pers op 4 februari 1925 zocht Van
Koeverden contact met hem, waaruit een samenwerking ontstond. In enkele
steden ontstonden RK radioverenigingen van radio-amateurs die mee
wilden werken om een katholieke omroep tot stand te brengen. Van
Koeverden, die de aartsbisschop van Utrecht, mgr. H. van de Wetering,
wist te overtuigen van de noodzaak van een eigen omroeporganisatie,
kreeg opdracht de verenigingen te bundelen in een landelijke bond,
opdat daardoor de katholieken sterker zouden staan in hun poging het
gestelde doel te bereiken. Omdat er gevaar dreigde dat er een neutrale,
deels commerci&amp;euml;le, nationale omroep opgericht zou worden benaderde
de voorzitter van de ncrv, mr. A. van der Deure, Van Koeverden om door
samenwerking van orthodoxe protestanten en katholieken te bereiken dat
ook in de omroep de geestelijke en culturele belangen van het
christelijke volksdeel zouden worden gewaarborgd. Beiden namen zij
zitting in de officieuze 'commissie-Posthuma', genoemd naar
haar voorzitter, dr. F.E. Posthuma, oud-minister van Landbouw,
Nijverheid en Handel in het ministerie-Cort van der Linden, die
minister Van Swaay wilde adviseren over de vorm van een toekomstige
nationale omroep.&lt;/p&gt;
&lt;p&gt;Van der Deure en Van Koeverden konden zich niet verenigen met de
conclusies van het eindrapport, dat buiten hun aanwezigheid was
opgesteld en waarin naar hun oordeel geen recht werd gedaan aan de
verlangens van de groepen die zij representeerden. Bij de komst van het
ministerie-Colijn in augustus 1925 schakelden Van der Deure, Van
Koeverden en Perquin hun politieke geestverwanten in het kabinet in om
te voorkomen dat het advies van de commissie-Posthuma gevolgd werd. De
nieuwe katholieke minister van Waterstaat, ir. M.C.E. Bongaerts, schoof
het rapport-Posthuma terzijde en benoemde een staatscommissie die hem
voorstellen moest doen tot regeling van het om-roepvraagstuk. In dit
college, onder voorzitterschap van oud-minister-president jhr. mr. Ch.
Ruijs de Beerenbrouck, kregen, naast de vertegenwoordigers van andere
groeperingen, Van Koeverden en Perquin zitting als representanten van
de Bond van R.K. Radiovereenigingen. Perquin begon intussen op 24
november 1925 met wekelijkse uitzendingen via de NSF-zender in
Hilversum onder de naam Katholieke Radio Omroep, geleid door een klein
comit&amp;eacute;. Hierbij werd hij gesteund door Van Koeverden, die van
mening was dat de katholieke omroep moest steunen op een brede basis.
Met instemming van Perquin adviseerde hij de aartsbisschop tot de
oprichting van een stichting waarin alle grote katholieke
standsorganisaties en instituten op cultureel en wetenschappelijk
gebied vertegenwoordigd zouden moeten zijn. Mgr. Van de Wetering gaf
Van Koeverden daartoe opdracht. Dit leidde tot de oprichting van de
Stichting Katholieke Radio Omroep op 12 april 1926 de facto en in
Utrecht de iure op 7 juni van dat jaar. Van Koeverden stelde hiervoor
de statuten op.&lt;/p&gt;
&lt;p&gt;Pastoor Perquin werd voorzitter van de nieuwe stichting KRO en bleef
dit tot zijn dood in 1938, terwijl Van Koeverden zijn opdracht met de
oprichting feitelijk voltooid achtte. Op wens van het KRO-bestuur
echter benoemde de aartsbisschop, Van de Wetering, Van Koeverden tot
geestelijk adviseur van de jonge stichting. In 1926 werd hij pastoor in
Maarssen als opvolger van mgr. Alphons Ari&amp;euml;ns. Van 1929 tot zijn
dood in 1932 was hij pastoor in Utrecht.&lt;/p&gt;
&lt;p&gt;Van Koeverden was een voortvarend man met een grote werkdrift
gepaard aan praktisch inzicht. Prof. F. van der Meer tekent hem als een
'radicale, emotionele priester, die niets kon velen in de liturgie,
maar alles van de menselijke armzaligheid; die zich bemoeide met alle
genereuze initiatieven' en die 'een onbegrensde eerbied voor
mensen' had.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Apologetische Vereeniging 'Petrus Canisius';
archief-Geert Groote Genootschap; collectie-KRO 1924-1926 in
aartsbisschoppelijk archief te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: 
&lt;em&gt;Atlas ten gebruike bij het onderricht in de Bijbelsche
Geschiedenis&lt;/em&gt;

(Groningen, 1911); artikelen in 
&lt;em&gt;Apologetisch leven&lt;/em&gt;

(1924-1932) en in de 
&lt;em&gt;R.K. Radio-Gids&lt;/em&gt;

(1925-1926).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.F. Frank, in 
&lt;em&gt;Ons liturgisch tijdschrift&lt;/em&gt;

18 (1932-1933) 23-25; J. Hoogveld, in 
&lt;em&gt;Apologetisch leven&lt;/em&gt;

9 (1932-1933) 133-136; L.H. Perquin, in 
&lt;em&gt;Katholieke Radio Gids&lt;/em&gt;

8 (1932) 51 (17 dec.) 3; 
&lt;em&gt;Vondelkroniek&lt;/em&gt;

4 (1933) 36-38; 98; F. van der Meer, 'De smid die moest
timmeren', in 
&lt;em&gt;150 jaar klein seminarie, 1818-1968&lt;/em&gt;

([Utrecht], 1968) 24-28; G. Dierick, 'De oprichting van het Geert
Groote Genootschap', in 
&lt;em&gt;Jaarboek van het Katholiek Documentatie Centrum 1971,&lt;/em&gt;

74-110.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a13506.&lt;/p&gt;






&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

