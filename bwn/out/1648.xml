<biodes version="1.0">
  <fileDesc>
    <title>Schoorl, Nicolaas (1872-1942)</title>
    <ref target="http://resources.huygens.knaw.nl/bwn1880-2000/lemmata/bwn2/schoorl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schoorl</idno>
    <persName><name type="geslachtsnaam">Schoorl</name>, Nicolaas</persName>
    <sex value="1"/>
    <event type="birth" when="1872"/>
    <event type="death" when="1942"/>
    <state type="occupation">scheikundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schoorl, Nicolaas&lt;/strong&gt;, chemicus (Zaandijk 19-8-1872 - Vreeland, gem. Loenen a/d Vecht 4-6-1942).

Zoon van Gerardus Schoorl, goudsmit, en Cornelia Femina Geel. Gehuwd op
12-8-1897 met Johanna Guurtje Voorn. Uit dit huwelijk werden 2 zoons
geboren.



&lt;/p&gt;
&lt;p&gt;Schoorl studeerde, na de HBS in Zaandam doorlopen te hebben,
farmacie aan de Universiteit van Amsterdam (1889). Het afleggen van het
apothekersexamen in 1893 bracht op 7 juli van dat jaar de bevordering
tot apotheker. Hij bleef daarna aan de Amsterdamse universiteit
verbonden als assistent voor farmaceutische chemie onder J.W. Gunning
(1893) en C.A. Lobry de Bruyn (1896). In dit jaar legde hij het
staatsexamen af en begon hij met de studie scheikunde, vlot verlopend
met een kandidaatsexamen in 1898, een doctoraal examen in 1901 en de
promotie op 23 oktober van dat jaar cum laude bij Lobry de Bruyn op een
proefschrift: 
&lt;em&gt;Verbindingen van suikers met urea.&lt;/em&gt;

Op 9 april 1902 volgde zijn benoeming tot lector in de farmaceutische
en praktische chemie en de microchemie te Amsterdam. Hij werd tevens
toegevoegd als assistent aan de hoogleraar in de scheikunde en
artsenijkunde Lobry de Bruyn.&lt;/p&gt;
&lt;p&gt;Op 1 april 1908 werd Schoorl buitengewoon hoogleraar in de
farmaceutische en analytische scheikunde, de microchemie en de
toxicologie te Amsterdam. Op 1 juni hield hij zijn oratie: 
&lt;em&gt;De plaats der analytische scheikunde in onze samenleving.&lt;/em&gt;

Reeds in september van hetzelfde jaar werd hij als opvolger van H.
Wefers Bettink in Utrecht benoemd tot gewoon hoogleraar in de
artsenijbereidkunde, de toxicologie, de analytische chemie en
microchemie en de levensmiddelenleer. Op 2 november 1908 hield hij zijn
oratie: 
&lt;em&gt;De verhouding van de pharmacie tot het hooger onderwijs.&lt;/em&gt;

Bij zijn benoeming werd hem een nieuw laboratorium in het vooruitzicht
gesteld. De eerste steen werd in 1911 gelegd, het laboratorium kwam
eind 1913 klaar, maar was pas ten gevolge van de Eerste Wereldoorlog in
1915 voor gebruik gereed. Op 28 september 1915 werd het nieuwe
laboratorium door Schoorl geopend met een redevoering: 
&lt;em&gt;Schets van de geschiedkundige ontwikkeling der scheikundige
analyse.&lt;/em&gt;
&lt;/p&gt;
&lt;p&gt;Schoorl was een autoriteit op het gebied van de
farmaceutisch-chemische, de analytische chemie en de microchemie. Nadat
hij in zijn dissertatie uitgegaan was van een onderzoek van diabetische
urine, hield hij zich bezig met de kwantitatieve bepaling van suikers.
Reeds in 1899 gaf hij zijn eerste wetenschappelijke bijdrage over de
titratie van suikers door middel van het Fehlings proefvocht, in 1900
gevolgd door een verhandeling over de scheiding en identificatie van de
meest voorkomende organische zuren. Deze beide publikaties waren de
uitgangspunten voor zijn verder wetenschappelijk onderzoek. In de
eerste plaats de kwantitatieve suikertitratie, waarin hij nog in 1929
door de toepassing van het reagens van Luff een belangrijke
vereenvoudiging in de methode heeft ingevoerd. Voorts had Schoorl grote
belangstelling voor het bepalen van fysische constanten en bereiden van
stoffen van een zo hoog mogelijke zuiverheidsgraad. Ook had de
organische analyse zijn voortdurende aandacht. In 1911 publiceerde hij
een praktische handleiding voor zijn farmaceutische studenten, 
&lt;em&gt;Organische analyse,&lt;/em&gt;

die in de loop der jaren is uitgegroeid tot een driedelig standaardwerk
over dit onderwerp (1941). Nog in de jaren 1938-1941 hield hij zich
experimenteel en theoretisch bezig met de stoomdestillatie, die voor
het scheiden van organische stoffen van groot belang is. Schoorl hield
zich ook intens bezig met de microchemische reacties die door het werk
van de Delftse hoogleraar H. Behrens in de belangstelling waren komen
te staan. Vanaf 1907 begon het probleem van de scheiding van de metalen
v&amp;oacute;&amp;oacute;r de uitvoering van microchemische reacties Schoorl te
boeien. Om het gebruik van het onaangenaam riekende zwavelwaterstofgas
te vermijden, verving hij omstreeks 1915 de gebruikelijke scheiding van
de metalen met dat gas door verdringing met behulp van aluminium. Het
nieuwe systeem werd door hem op zijn laboratorium ingevoerd. In 1941
schreef hij hierover een boek: 
&lt;em&gt;Qua-litatieve analyse der metalen zonder toepassing van
zwavelwaterstof (het &amp;quot;aluminium-systeem &amp;quot;).&lt;/em&gt;

Schoorl kon van zijn farmaceutisch-chemische kennis mede gebruik maken
als lid en voorzitter van de farmacopeecommissie.&lt;/p&gt;
&lt;p&gt;In de jaren van 1905 tot 1907 schreef hij een aantal kritieken op de
chemische artikelen in de vierde uitgave van de 
&lt;em&gt;Nederlandsche pharmacopee&lt;/em&gt;

(1905). Hij deed belangrijk werk voor de vijfde uitgave ervan, die in
1926 verscheen, vooral wat de codificatie van chemische produkten
betreft. Zijn voorstellen werden ook in het buitenland als model
gebruikt. Met N.C. de Graaffen P. van der Wielen schreef hij een 
&lt;em&gt;Commentaar op de Nederlandsche pharmacopee&lt;/em&gt;

(1927-1929). Zijn farmaceutische activiteiten weerspiegelden zich in
het redacteurschap van het 
&lt;em&gt;Pharmaceutisch weekblad (1902-1923).&lt;/em&gt;

Ook in de chemische wereld was hij actief in tal van bestuurlijke
organen. Hij was lid van het algemeen bestuur (1907-1909 en 1920-1921) en ondervoorzitter (1921) van de Nederlandsche Chemische Vereeniging
en voorzitter van de commissie die in 1917 de instelling van het
analistenexamen voorbereidde. Van de hieruit voortvloeiende commissie
voor dit examen was hij de eerste voorzitter. Sinds 1938 was hij erelid
van de Nederlandse Chemische Vereniging-&lt;/p&gt;
&lt;p&gt;Schoorl was een vooraanstaand analyticus, die in zijn werk zowel de
wetenschappelijke zijde als de praktische toepassing beoefende. De
eerste leidde tot de systematische bestudering van fysische constanten
als hulpmiddel bij het onderzoek, de laatste gaf hem de gelegenheid
zich bezig te houden met het onderzoek van levens- en genotmiddelen,
handelswaren en medicijnen. Hij was een veelzijdig man, die zijn
uitgebreide leeropdracht met succes vervulde dank zij een enorme
werkkracht en een grote kennis. Hij was eenvoudig, bescheiden,
dienstvaar-dig en eerlijk. Tot zijn leerlingen behoorden o.a. D. van
Os, hoogleraar in de farmacie te Groningen, en I.M. Kolthoff,
hoogleraar in de analytische chemie aan de Universiteit van
Minneapolis.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;[N. Schoorl], 'Het belangrijkste wetenschappelijk werk
van N. Schoorl, beschreven door hemzelf, in 
&lt;em&gt;Chemisch weekblad&lt;/em&gt;

39 (1942) 415-422 en 
&lt;em&gt;Pharmaceutisch weekblad 79&lt;/em&gt;

(1942) 739-753.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D. van Os, in 
&lt;em&gt;Chemisch weekblad&lt;/em&gt;

39 (1942) 414-415; J.J.L. Zwikker, in 
&lt;em&gt;Pharmaceutisch weekblad 79 (1942)490-495.&lt;/em&gt;
&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

