<biodes version="1.0">
  <fileDesc>
    <title>Haighton, Coenraad Alfred Augustus (1896-1943)</title>
    <ref target="http://resources.huygens.knaw.nl/bwn1880-2000/lemmata/bwn1/haighton"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haighton</idno>
    <persName><name type="geslachtsnaam">Haighton</name>, Coenraad Alfred Augustus</persName>
    <sex value="1"/>
    <event type="birth" when="1896"/>
    <event type="death" when="1943"/>
    <state type="occupation">publicist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HAIGHTON.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haighton, Coenraad Alfred Augustus&lt;/strong&gt;, publicist en politicus (Rotterdam 26-10-1896 - Beekbergen, gem. Apeldoorn 13-4-1943).

Zoon van Johannes Gerard Haighton, boekhouder, en Louisa Mathilda de
Haas. Viermaal gehuwd: op 26-1-1923 met Maria Gerhardina Reintjes
(gescheiden 21-3-1930); op 24-6-1930 met Johanna Hermina van Nooten
(overleden 20-7-1935); op 6-11-1937 met Berta Speigl (overleden
17-10-1941); op 23-1-1942 met Adela Maria Boode. Uit deze huwelijken
waren geen kinderen.


&lt;img src=&amp;quot;images/HAIGHTON.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Haighton, Coenraad Alfred Augustus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Zijn vader, die eerst boekhouder was op een cargadoorskantoor in
Rotterdam en vanaf 1900 op een bank in Den Haag - de stad, waar Alfred
opgroeide en onderwijs ontving - was een vindingrijk man: hij bedacht
een systeem van verzekering tegen nieten in de staatsloterij (een
vernuftige ontduiking van de Loterijwet); op basis daarvan werd op 9
juli 1902 in Den Haag de N.V. De Eerste Nederlandsche Maatschappij tot
Verzekering van Risico in Loterijen (Lotisico) opgericht met Haighton
sr. als directeur. Ondanks herhaalde conflicten met de justitie werd de
onderneming een financieel succes en toen J.G. Haighton op 27 mei 1919
overleed, was hij schatrijk.&lt;/p&gt;
&lt;p&gt;De toen 22-jarige Alfred volgde op 24 juni 1919 zijn vader op als
directeur van Lotisico. Het werk lag hem echter niet en in juni 1921
werd hij op zijn verzoek niet herbenoemd als directeur, doch tot
commissaris gekozen. Sedertdien leidde hij, dank zij het van zijn vader
ge&amp;euml;rfde vermogen, een leven zonder beroep en geheel gewijd aan
zijn hobbies: literatuur, politiek en buitenlandse reizen.&lt;/p&gt;
&lt;p&gt;In de literatuur probeerde hij van alles: hij schreef een roman en
gedichten, maar zijn voornaamste genre werd het essay; zonder echte
literaire gaven, maar redelijk journalist, wist hij goed leesbare
essays te schrijven, al irriteerde hij daarin door zijn egocentrisch
subjectivisme en de eenzijdigheid, waarmee hij zijn stokpaardjes
bereed: verguizing van Multatuli, verheerlijking van de
Tachtigers,' bewondering voor het fascisme etc.&lt;/p&gt;
&lt;p&gt;Tijdens een verblijf in Amerika verwierf hij in 1926 aan de America
University te Los Angeles de doctorstitel op een ongepubliceerde
dissertatie over Schopenhauer. Sedertdien noemde hij zich 'dr.
Haighton', tot spot van zijn kennissen, die aannamen, dat hij zijn
titel eenvoudig gekocht had. Van 1928 tot 1933 was hij redacteur van
het oude maandblad 
&lt;em&gt;Nederland; verzameling van oorspronkelijke bijdragen op het gebied
van letterkunde en beeldende kunst.&lt;/em&gt;

Ook werkte hij mee aan 
&lt;em&gt;De Nieuwe Gids;&lt;/em&gt;

met Willem Kloos raakte hij bevriend.&lt;/p&gt;
&lt;p&gt;Haightons voornaamste betekenis ligt echter niet op literair, maar
op politiek gebied: al jong fel anti-democraat en autoritair
nationalist, inspireerde Mussolini's machtsgreep hem tot het
oprichten van de eerste fascistische partij in Nederland: samen met
o.a. H.A. Sinclair de Rochemont stichtte hij in december 1922 het
Verbond van Actualisten (VVA); met zijn geld verscheen vanaf september
1924 het weekblad van het VVA, 
&lt;em&gt;De Vaderlander.&lt;/em&gt;
&lt;/p&gt;
&lt;p&gt;In de geschiedenis van het vroege Nederlandse fascisme heeft niet
alleen Haightons geld, maar ook zijn karakter een grote rol gespeeld:
hij was twistziek en ziekelijk achterdochtig en door hem opgerichte
organisaties brak hij later weer af door zijn ruzies. Zo scheurde al in
1926 het VVA in twee&amp;euml;n. Van het restant trok Haighton zijn handen
weldra af om zijn geld te steken in een nieuwe fascistische
onderneming: het weekblad 
&lt;em&gt;De Bezem,&lt;/em&gt;

dat meer op de 'gewone man' mikte dan 
&lt;em&gt;De Vaderlander&lt;/em&gt;

en waaromheen zich in 1931 de Fascistenbond 
&lt;em&gt;De Bezem&lt;/em&gt;

vormde. De economische crisis blies deze bond de wind in de zeilen,
maar in 1932 scheurde hij uiteen door ruzie tussen Haighton en de
voornaamste spreker van de bond, de Amsterdamse marktkoopman Jan Baars;
het gros van de leden volgde Baars in een nieuwe organisatie (de ANFB)
en met een zeer klein groepje zette Haighton 
&lt;em&gt;De Bezem&lt;/em&gt;

voort.&lt;/p&gt;
&lt;p&gt;In het voorjaar van 1933 kwam er in Haightons politieke evolutie een
beslissend punt: zijn overgang tot het antisemitisme, dat vanaf die
tijd de kern van zijn politieke 'overtuiging' vormde en waarvan
hij in zijn geschriften op de meest agressieve en inhumane wijze
getuigenis heeft afgelegd. Eind april 1933 liet hij zijn groep opgaan
in de Nationaal-Socialistische Nederlandsche Arbeiderspartij (NSNAP)
van A. Smit; zelf werd hij 'rijksleider' van dit partijtje,
Smit werd redacteur van 
&lt;em&gt;De Bezem.&lt;/em&gt;

Persoonlijke ruzies deden zich ook nu weer voor en in oktober 1933
droeg Haighton de leiding van de partij aan een zekere A.F. Schouten
over en ging op reis. Pas op 18 mei 1935 liet hij zich in de politiek
weer horen, toen hij in een laatste nummer van 
&lt;em&gt;De Bezem&lt;/em&gt;

meedeelde, dat hij was toegetreden tot Zwart Front van Arnold
Meijer.&lt;/p&gt;
&lt;p&gt;Zwart Front, met zijn 'proletarische' sfeer en zijn
antisemitisme, lag hem goed. Hij werkte mee aan het weekblad Z
&lt;em&gt;wart Front&lt;/em&gt;

en schreef op Meijers verzoek een in 1937 uitgekomen boek 
&lt;em&gt;Waarheen voert Mussert?&lt;/em&gt;

(Oisterwijk, 1937), waarin hij een Duitse aanval op Nederland en een
toekomstige vazallenrol daarbij van de NSB voorspelde. Met de omzetting
(begin 1940) van Zwart Front in het meer 'salonf&amp;auml;hige'
Nationaal Front was hij verre van gelukkig, al bleef hij nog
meedoen.&lt;/p&gt;
&lt;p&gt;Na de meidagen van 1940 raakte hij politiek weer op drift: het
geestdriftige besef, dat zijn oude fascistische en antisemitische
wensen vervuld gingen worden, was sterker dan zijn patriottisme; hij
liet zijn anti-Duitse houding varen en werd een vurig pleiter voor de
rassenleer (tot dan toe was zijn antisemitisme niet racistisch, maar
cultureel gefundeerd geweest). Nationaal Front was hem nu veel te slap.
In juli 1940 verliet hij deze beweging en trad toe tot de NSNAP van
majoor Kruyt, maar na een onderhoud met Arnold Meijer kwam hij op beide
besluiten terug; niet voor lang: op 31 oktober 1940 stapte hij
definitief uit Nationaal Front. In een brochure 
&lt;em&gt;Arnold Meyer's maskerade&lt;/em&gt;

(Amsterdam, 1940) rekende hij af met zijn vroegere leider, die z.i. de
weg van verburgerlijking en reactie was opgegaan.&lt;/p&gt;
&lt;p&gt;Een politieke rol heeft Haighton daarna nog alleen gespeeld in 
&lt;em&gt;De Nieuwe Gids,&lt;/em&gt;

waarvan hij in juni 1938 (na de dood van Kloos) hoofdredacteur was
geworden. Zijn geld hield het blad draaiende en daardoor kon hij ook de
koers bepalen: pro-Duits, racistisch en antisemitisch. Stuitend zijn
vooral zijn boekbesprekingen, waarin hij de bezetter tot scherpere
maatregelen aanspoorde (zo bijv. in 
&lt;em&gt;De Nieuwe Gids&lt;/em&gt;

1941, blz. 261, n.a.v. het boek 
&lt;em&gt;Echtscheiden&lt;/em&gt;

van Benno Stokvis; 'Het wordt hoog tijd, ook hier te lande den jood
te verbieden, zich door woord, geschrift of daad met onze
aangelegenheden te bemoeien'.) Zijn plotselinge dood in 1943
betekende tevens het einde van 
&lt;em&gt;De Nieuwe Gids.&lt;/em&gt;
&lt;/p&gt;
&lt;p&gt;Haightons optreden werd zoals reeds eerder vermeld gekenmerkt door
twistziekte, achterdocht en streven naar macht-achter-de-schermen.
Naast aangeboren karaktertrekken heeft zich daarin ook een sociaal
minderwaardigheidscomplex doen gelden, nl. het feit, dat hij ondanks
zijn rijkdom niet door de 'high society' geaccepteerd werd; ook
een gevoel van lichamelijke inferioriteit (hij was mank) moet hebben
meegespeeld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Haighton in Rijksarchief in Noord-Brabant met
inventaris van J. Vriens.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 
&lt;em&gt;Systematisch overzicht ter gelegenheid van het 20-jarig bestaan van
de N.V. &amp;quot;De Eerste Nederlandsche Maatschappij tot Verzekering van
Risico in Loterijen&amp;quot; op 9 juli 1922.&lt;/em&gt;

(Rotterdam, 
&lt;em&gt;1922); Verzen&lt;/em&gt;

(Leiden, 1926); 
&lt;em&gt;Successie&lt;/em&gt;

(roman) (Leiden, 1927); 
&lt;em&gt;Roode leugens over Itali&amp;euml; of de laster van Pietro Nenni&lt;/em&gt;

(1ste dr. Leiden, 1932). Verder talrijke tijdschriftartikelelen in o.a.

&lt;em&gt;Nederland, De Nieuwe Gids, De Bezem&lt;/em&gt;

en 
&lt;em&gt;Zwart Front.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;I. Sch&amp;ouml;ffer, 
&lt;em&gt;Het nationaal-socialistische beeld van de geschiedenis der
Nederlanden&lt;/em&gt;

(Arnhem [enz.], 1956); L.M.H. Joosten, 
&lt;em&gt;Katholieken en fascisme in Nederland, 1920-1940&lt;/em&gt;

(Hilversum [enz.], 1964); A.A. de Jonge, 
&lt;em&gt;Crisis en critiek der democratie&lt;/em&gt;

(Assen, 1968); W. Zaal, 
&lt;em&gt;De Nederlandse fascisten&lt;/em&gt;

(Amsterdam, 1973).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;G.J.G. de Gier, &lt;i&gt;Alfred Haighton. Financier van het fascisme&lt;/i&gt; (Amsterdam 1988) omslagfoto.&lt;/p&gt;




&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

