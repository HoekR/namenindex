<biodes version="1.0">
  <fileDesc>
    <title>Beinum, Eduard Alexander van (1900-1959)</title>
    <ref target="http://resources.huygens.knaw.nl/bwn1880-2000/lemmata/bwn2/beinum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beinum</idno>
    <persName><name type="geslachtsnaam">Beinum</name>, Eduard Alexander van</persName>
    <sex value="1"/>
    <event type="birth" when="1900"/>
    <event type="death" when="1959"/>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BEINUM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beinum, Eduard Alexander van&lt;/strong&gt;, dirigent (Arnhem 3-9-1900 - Amsterdam 13-4-1959).

Zoon van Eduard Alexander van Beinum, musicus, en Antonia Polman.
Gehuwd op 6-7-1927 met Josepha Antonia Anna Maria Jansen, violiste. Uit
dit huwelijk werden 2 zoons geboren.


&lt;img src=&amp;quot;images/BEINUM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beinum, Eduard Alexander van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Eduard kwam uit een muzikaal gezin. Zijn vader was contrabassist in
de Arnhemsche Orkest Vereeniging en zijn negen jaar oudere broer Co was
violist. Deze leerde Eduard viool en altviool spelen; Frans Hillen gaf
hem pianoles. Al spoedig bereikte hij een zodanig niveau dat hij zijn
broer kon begeleiden. Het bleef echter niet bij dit instrument: zoals
gewoonlijk was bij uitvoeringen van ensemblemuziek de altviool vaak
onbezet, en zo kwam Eduard ertoe zich op het bespelen van dit
instrument toe te leggen. Beslissend voor zijn verdere ontwikkeling
werd een uitvoering door het Concertgebouworkest onder leiding van
Willem Mengelberg van Tsjaikowski's 
&lt;em&gt;Vijfde symfonie&lt;/em&gt;

die hij als 14-jarige bijwoonde. Hier rijpte zijn jongensdroom: het
verlangen om voor een orkest te staan en een carri&amp;egrave;re als dirigent
op te bouwen. Drie factoren hebben vooral bijgedragen tot de
verwezenlijking van die droom: zijn ervaring in het bespelen van een
orkestinstrument, zijn handigheid in het prima-vistaspel en zijn
vermogen tot begeleiden. Dat prima-vistaspel (snel weten waar het om
gaat) stelde hem in staat om later, na even bekijken of doorbladeren
van een partituur, de essentie ervan in zich op te nemen. Zijn
bekwaamheid tot begeleiden (spelen en luisteren tegelijk) zowel van
instrumentalisten als van vocalisten opende voor hem later de
mogelijkheid ook als dirigent tegelijk te horen en te musiceren.&lt;/p&gt;
&lt;p&gt;Voordat hij zijn studie op 17-jarige leeftijd na de middelbare
school op het Amsterdamsch Conservatorium zou beginnen had hij al een
jaar praktische ervaring opgedaan met het bespelen van de altviool in
het Arnhems orkest. Op het conservatorium studeerde hij als hoofdvak
piano met J.B.C. de Pauw als leraar. Theorielessen kreeg hij van
Bernard Zweers en Sem Dresden. Het vak dirigeren leerde hij daar echter
niet, hiervoor bestond in die tijd nog geen speciale vakopleiding. Door
zijn opvoeding - hij was met muziek opgegroeid - hoefde hij eigenlijk
niet veel te leren; bovendien had hij voor lessen in muziektheorie en
muziekgeschiedenis minder belangstelling, en het is misschien wel
daaraan te wijten dat hij later bepaalde theoretische of historische
feiten, die voor anderen gemeengoed waren, niet kende. Toch bleef Van
Beinum altijd dankbaar tegenover vooral die leermeesters met wie hij
een goed persoonlijk contact had.&lt;/p&gt;
&lt;p&gt;Met een bijzonder succesvol eindexamen werd in 1923 het
offici&amp;euml;le deel van zijn studie afgesloten. De jaren tot oktober
1927 kunnen eigenlijk ook tot zijn studiejaren gerekend worden. In
plaats van een solistenloopbaan - al is hij enige tijd als pianosolist
opgetreden - gaf hij de voorkeur aan het gezamenlijk musiceren. Hij
kreeg de leiding van twee toonkunstafdelingen (Zutphen en Schiedam) en
van een amateurorkest te Zutphen; werd dirigent van het koor van de St.
Nicolaaskerk te Amsterdam en hield zich met componeren bezig. Hoewel
gevaar voor versnippering van talenten niet denkbeeldig was bleken de
voordelen van deze uiteenlopende activiteiten toch groter. Zo kreeg hij
bij de koren een dieper inzicht in de mogelijkheden en beperkingen van
de stem en bij de amateurorkesten vond hij een diep menselijk contact,
dat hij als een zeer wezenlijk element bij het musiceren
beschouwde.&lt;/p&gt;
&lt;p&gt;Op 10 oktober 1927 maakte hij zijn entree als dirigent bij de
Haarlemsche Orkest Vereeniging. Hier heeft hij vier jaar de gelegenheid
gehad om een orkest technisch te perfectioneren, het repertoire te
verbreden met muziek uit de barok en met 19e- en 20e-eeuwse Franse en
Nederlandse muziek. Aan Haarlem werd hij nog op een andere wijze
gebonden: hij was dirigent van de R.K. Oratorium Vereeniging Haarlem
(1935-1940). Tijdens deze Haarlemse periode trad hij als gastdirigent
op bij het Concertgebouworkest, waar Cornelis Dopper tweede dirigent
was. Toen deze in 1931 zijn taak neerlegde werd Van Beinum zijn
opvolger. De man wiens adviserende stem daarbij van doorslaggevende
betekenis was, was Pierre Monteux - een dirigent die in zijn houding
ten opzichte van de muziek wel enige verwantschap met Van Beinum
vertoonde.&lt;/p&gt;
&lt;p&gt;Van Beinum is, met een zeer korte onderbreking, van 1931 af tot het
einde van zijn leven aan het Concertgebouworkest verbonden gebleven.
Naast Willem Mengelberg was hij (tot 1938) de tweede dirigent.
Aanbiedingen om bij het Utrechtsch Stedelijk Orkest en daarna bij het
Residentie-Orkest als eerste dirigent te werken heeft hij afgeslagen.
Het Concertgebouw wist hem te behouden door hem in de functie van
eerste dirigent te benoemen.&lt;/p&gt;
&lt;p&gt;In 1931 presenteerde Van Beinum zich aan het publiek met de
uitvoering van de minst spectaculaire symfonie van Beethoven (de
achtste) en de achtste symfonie van Bruckner, een werk waarmee ook al
geen gemakkelijk succes te behalen viel. Na de benoeming van Johannes
den Hertog als tweede dirigent-repetitor kreeg hij gelegenheid zich
geheel op eigen programma's te concentreren. Naast Franse meesters
als Debussy, Ravel en Roussel kwamen o.a. de Weense klassieken,
Bruckner en contemporaine componisten aan bod. Slechts incidenteel
dirigeerde hij Mahler, waarschijnlijk uit respect tegenover Mengelberg
en Bruno Walter - de laatste was van 1934 tot 1939 als dirigent aan het
Concertgebouworkest verbonden - die beiden een grote voorliefde voor
deze componist hadden. In dezelfde tijd trad Van Beinum ook op als
gastdirigent in Polen, Rusland, Belgi&amp;euml; en Duitsland.&lt;/p&gt;
&lt;p&gt;De periode van 1940 tot 1945 is, evenals voor vele anderen, voor Van
Beinum moeilijk geweest. Hoewel hij geenszins met de idee&amp;euml;n en
methoden van de Duitse machthebbers sympathiseerde staat wel vast dat
hij concerten heeft gedirigeerd die geheel onder Duitse supervisie
stonden. Van Beinum heeft in de oorlog gekozen voor doorwerken om, met
zo min mogelijk concessies aan de vijand, het Amsterdamse muziekleven
te blijven dienen.&lt;/p&gt;
&lt;p&gt;Van Beinum kon na uitspraak van de Ereraad voor de kunst na 1 juli
1945 zijn dirigentschap weer uitoefenen. Als eerste dirigent van het
Concertgebouworkest zag hij zich voor de gigantische taak geplaatst om
het door de oorlog en naoorlogse omstandigheden gehavende orkest weer
zijn oude glans te geven. In zeer korte tijd slaagde hij daarin. Het
orkest kreeg vele uitnodigingen om onder zijn leiding in het buitenland
op te treden. Zelf trad hij vaak als gastdirigent elders op. Ook de
platenindustrie begon het orkest te ontdekken. Gezien de uitbreiding
van taken is het niet verwonderlijk dat men al spoedig het vooroorlogse
systeem van tweede 'eerste' dirigent weer invoerde (eerst
Rafa&amp;euml;l Kubelik en later George Szell).&lt;/p&gt;
&lt;p&gt;Meer dan tevoren kon Van Beinum zich ontplooien. Van 1949 tot 1952
was hij zelfs eerste dirigent van het London Philharmonic Orchestra,
dat hij vijf maanden per jaar leidde. Dank zij zijn internationale
bekendheid en de grote indruk die hij maakte als gastdirigent -
concertreizen door de Verenigde Staten, Canada, Argentini&amp;euml;,
Brazili&amp;euml; en Itali&amp;euml; - werden dirigent en orkest in 1953
uitgenodigd voor een tournee van acht weken in de Verenigde Staten, die
in 1954 zijn beslag kreeg. Uitvoeringen van Beethoven (&lt;em&gt;Vierde symfonie&lt;/em&gt;), Brahms (&lt;em&gt;Tweede symfonie&lt;/em&gt;), Debussy (&lt;em&gt;La mer&lt;/em&gt;) en Ravel (Tweede suite uit 
&lt;em&gt;Daphnis et Chlo&amp;eacute;&lt;/em&gt;) vonden plaats. Tijdens deze rondreis kreeg hij een eredoctoraat van
de Rutgers University New Brunswick, New Jersey aangeboden. Een zelfde
eer viel hem tijdens zijn 25-jarige verbintenis met het
Concertgebouworkest in 1956 ten deel: een eredoctoraat in de letteren
van de Universiteit van Amsterdam wegens zijn uitzonderlijke
verdiensten voor het muziekleven in Amsterdam en Nederland. In de rede
die hij toen uitsprak heeft hij zijn visie inzake de taak van de
uitvoerende musicus ondubbelzinnig vastgelegd. Maar bij dit eerbetoon
bleef het toen niet. Uit particuliere bijdragen werd hem het 'Van
Beinumfonds' aangeboden, wat later zou uitgroeien tot de Eduard van
Beinum Stichting. De opzet hiervan was meestercursussen in te stellen
voor jonge talentvolle kunstenaars. Een door Mari Andriessen
vervaardigd borstbeeld vond zijn plaats in het Concertgebouw. Ten
slotte werden hem drie nieuwe Nederlandse partituren van Hans Kox, Sem
Dresden en Hans Henkemans aangeboden.&lt;/p&gt;
&lt;p&gt;In zijn laatste levensjaren, waarin hij met een hartkwaal moest
leren leven, heeft Van Beinum zich niet gespaard. Hij breidde zijn
repertoire op twee&amp;euml;rlei wijze uit: de Matth&amp;auml;us-Passion van
Bach werd onverkort uitgevoerd en Mahlers werken (de derde, zesde en
zevende symfonie en 
&lt;em&gt;Das Lied von der Erde&lt;/em&gt;) kregen onder zijn leiding, nu onbelast door Mengelbergs subjectieve
interpretatie, een plaats in de programma's van het
Concertgebouworkest.&lt;/p&gt;
&lt;p&gt;In deze periode was hij ook van 1956 tot 1959 verbonden aan het Los
Angeles Orchestra. Helaas moest hij wegens hartklachten in het seizoen
1958/1959 verstek laten gaan. Tijdens een repetitie met zijn
Concertgebouworkest in Amsterdam op 13 april 1959 stortte hij in en
overleed te midden van zijn musici. Hij werd in Garderen, waar hij een
buitenverblijf had, begraven.&lt;/p&gt;
&lt;p&gt;Hoe veelzijdig Van Beinum als musicus ook geweest moge zijn, hij zal
voor het nageslacht voortleven als dirigent. Voor hem was het
wezenlijke de muziek voor zichzelf te laten spreken en uit de partituur
te halen wat de componist had bedoeld. Hij was als dirigent niet de
heerser maar de 'muzikant met de muzikanten'. Hoewel hij de
partituur uit het hoofd kende lag deze in de regel op zijn lessenaar
als symbool van datgene waar het uiteindelijk om gaat. Nadat de
dirigeerstok op een keer uit zijn hand was geglipt deed hij het
voortaan zonder. Een aantal specimina van Van Beinums dirigeerkunst is
op de grammofoonplaat vastgelegd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief van Eduard van Beinum berust bij N.P.H. Steffen te Kampen.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.B.F. Schaper, 
&lt;em&gt;In het eerste gelid. Twaalf vooraanstaande Nederlanders&lt;/em&gt;

[Van Beinum et al.] (Meppel, [1953]); Wouter Paap, 
&lt;em&gt;Eduard van Beinum vijfentwintig jaar dirigent van het
Concertgebouworkest&lt;/em&gt;

(Baarn, [1956]); 
&lt;em&gt;Eduard van Beinum&lt;/em&gt;

[Onder red. van] K.Ph. Bernet Kempers [en] M.H. Flothuis (Haarlem
[etc., 1959]); Jos de Klerk, 
&lt;em&gt;Van harmonie tot philharmonie&lt;/em&gt;

(Haarlem, 1963) 37-41.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 100.
&lt;/p&gt;

&lt;p&gt;Marius Flothuis&lt;/p&gt; 
&lt;dtml-var bwn_footer&gt;</text>
  </biography>
</biodes>

