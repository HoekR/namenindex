<biodes version="1.0">
  <fileDesc>
    <title>Maarseveen, Johannes Hendrikus van (1894-1951)</title>
    <ref target="http://resources.huygens.knaw.nl/bwn1880-2000/lemmata/bwn2/maarseveen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">maarseveen</idno>
    <persName><name type="geslachtsnaam">Maarseveen</name>, Johannes Hendrikus van</persName>
    <sex value="1"/>
    <event type="birth" when="1894"/>
    <event type="death" when="1951"/>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MAARSEVEEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Maarseveen, Johannes Hendrikus van&lt;/strong&gt;, minister (Utrecht 3-8-1894 - Utrecht 18-11-1951).

Zoon van Hendrikus Franciscus Van Maarseveen, boekhouder, en Maria
Johanna Theodora Sandmann. Gehuwd op 2-8-1923 met Henrica Ferdinanda
Maria Hubertina Spierings. Uit dit huwelijk werden 5 zoons en 5
dochters geboren.

&lt;img src=&amp;quot;images/MAARSEVEEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Maarseveen, Johannes Hendrikus van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Maarseveen doorliep het gymnasium in Utrecht en studeerde
vervolgens rechten aan de Rijksuniversiteit in zijn geboortestad. Deze
studie werd in 1920 afgesloten met een promotie op stellingen bij C.A.
Verrijn Stuart. Hij vestigde zich als advocaat en procureur in de
Domstad. Daar bekleedde hij ook verschillende functies, onder meer die
van juridisch adviseur van het RK Werkliedenverbond. Vanaf 1929
geraakte hij betrokken bij politieke activiteiten, eerst op
gemeenteniveau als Utrechts gemeenteraadslid voor de Roomsen Katholieke
Staatspartij (RKSP) tot 1937 - van september 1935 tot maart 1937
wethouder van Financi&amp;euml;n -en van 1935 af ook als lid van de Tweede
Kamer. Met een onderbreking van de bezettingsjaren bleef hij dat tot
juni 1946, tot 1945 voor de RKSP en daarna voor de Katholieke Volks
Partij (KVP).&lt;/p&gt;
&lt;p&gt;Zijn ministeri&amp;euml;le loopbaan begon Van Maarseveen in het
kabinet-Beel (1946-1948), waar hij de portefeuille van Justitie
beheerde. Van Maarseveen, die bepaald niet de ambitie had om zijn
advocatenpraktijk in te ruilen voor het toentertijd mager gehonoreerde
ambt van minister, bleek echter goed te passen in dit kabinet van het
'nieuwe bestand' tussen socialisme en KVP, aangezien hij door
zijn connecties met de katholieke vakbeweging de naam had op
maatschappelijk gebied vooruitstrevend te zijn. Als minister van
Justitie hakte Van Maarseveen onmiddellijk een aantal knopen door. De
slepende zaak van de zuivering van de Hoge Raad der Nederlanden werd op
9 november 1946 afgerond door de benoeming van J. Donner tot president,
waarbij het zittende oudste raadslid werd gepasseerd. Het meest
klemmende vraagstuk waarin Van Maarseveen voortvarend optrad, was dat
van de massaal opgesloten en nauwelijks nog veroordeelde (ca. 70.000)
politieke delinquenten. Zich gesteund wetend door de parlementaire
meerderheid durfde hij het aan de op dit punt gevoelige Nederlandse
publieke opinie te confronteren met de gedachte van een vervroegde
vrijlating van het merendeel van deze delinquenten, waarvoor zijn
ambtsvoorganger, H.A.M.T. Kolfschoten, al de plannen had laten maken.
L.J.M. Beel had al in de Tweede Kamer in het debat over de
regeringsverklaring op 9 juli 1946 bekendgemaakt dat het voornemen
bestond om het getal van ge&amp;iuml;nterneerden van 70.000 op 25.000 terug
te brengen v&amp;oacute;&amp;oacute;r 1 oktober 1946. Vanuit de Kamer rees
daartegen geen verzet. Op 22 augustus 1946 werd de uitwerking van dit
plan door Van Maarseveen in een radiorede bekendgemaakt. Hij kondigde
aan dat zogenaamde lichte gevallen, die in snelle procedure van de
zware (21 categorie&amp;euml;n) zouden worden geschift, onvoorwaardelijk of
voorwaardelijk in vrijheid gesteld zouden worden. Om de vrijgelatenen
in de maatschappij op te vangen, deed Van Maarseveen een dringend
beroep op het gevoel van barmhartigheid van het Nederlandse publiek.
Van de zijde van het episcopaat had Van Maarseveen zich van de steun
voor zijn plannen verzekerd, zoals bleek uit een herderlijk schrijven
dat op 11 augustus in alle RK kerken was voorgelezen. Het was de
zogenaamde politiek van 'barmhartigheid' die op kritiek stuitte
en onverbrekelijk met de naam van de minister verbonden bleef, hoewel
aan deze administratieve maatregel van Van Maarseveen ook zakelijke
argumenten ten grondslag lagen (kostenvraagstuk, gezinsopvang, gebrek
behoorlijke procesgang). Het vrijlatingsbeleid werd doorgezet, zodat
begin 1947, later dan Van Maarseveen aanvankelijk had voorzien, het
resterend getal politieke gevangenen op 25.000 kwam te liggen. Het
mislukken van de massale berechting en zuivering alsook de
uitschakeling van de rechter hierbij werd in het parlement- PVDA,
Anti-Revolutionaire Partij (ARP) en Communistische Partij van Nederland
(CPN) - wel betreurd, maar de vrijlating werd niettemin politiek
gesteund.&lt;/p&gt;
&lt;p&gt;In het beleid van Van Maarseveen ten aanzien van de politieke
delinquenten waren drie met elkaar samenhangende strevingen te
herkennen: vermindering van het aantal gedetineerden, bespoediging van
de rechtsprocedure en verbetering van de rechtswaarborgen van de
verdachten (&lt;em&gt;Stbl.&lt;/em&gt;

nr. H 206. Wet van 27 juni 1947...) met als uiteindelijke doelstelling
v&amp;oacute;&amp;oacute;r alles de versnelde overgang van bijzondere naar commune
rechtspleging (&lt;em&gt;Stbl.&lt;/em&gt;

nr. I 186. Wet van 13 mei 1948...). Ofschoon aanvankelijk vroegere
einddata waren verwacht, werden in 1949 en 1950 de Bijzondere
Gerechtshoven opgeheven, terwijl in 1952 de Bijzondere Raad van
Cassatie zijn werkzaamheden kon be&amp;euml;indigen. Zonder twijfel heeft
Van Maarseveens beleid ertoe meegewerkt het parlement te doen instemmen
met deze tamelijk snelle afwikkeling van de bijzondere rechtspleging.
Hiermee was het vraagstuk van gratieverlening verbonden. Een door het
vorige kabinet als richtsnoer aanvaarde nota-Hooykaas van het
departement van Justitie beoogde slechts een beperkt aantal executies
op grond van uitgesproken vonnissen te doen plaatsvinden, terwijl van
de zijde van koniningin Wilhelmina zulk gratiebeleid werd tegengewerkt.
Pas in de loop van 1947 gelukte het Van Maarseveen gratieverleningen
bij de Koningin door te zetten. Tegen deze beperkte toepassing van de
doodstraf kwam wel verzet (protest procureur -fiscaal H.R. de Zaaijer
in diens requisitoir in de zaak-Piek, febr. 1947), maar met de steun
van het parlement werd zij door Van Maarseveen toch volgehouden.&lt;/p&gt;
&lt;p&gt;Ook bij de afwikkeling van de berechting van de economische
collaboratie bracht Van Maarseveen in de loop van 1947 een scheiding
aan tussen zware en lichte gevallen. Aangezien het toch al moeilijk was
bij economische collaboratie de persoonlijke schuld onomstotelijk vast
te stellen en van de 30.000 dossiers er pas 10.000 waren behandeld,
besliste Van Maarseveen dat nog slechts enkele grote gevallen per
bedrijfstak en regio, waarbij zonder dwang in grote mate vrijwillig
goederen en diensten aan de Duitsers waren aangeboden uit winstbejag,
zouden worden afgehandeld. Het herstel van het land gedoogde niet dat
het bedrijfsleven nog langer in onzekerheid zou worden gelaten. Ten
aanzien van de uitwijzing van nog in Nederland gevestigde Duitse
vreemdelingen die zich in de bezettingstijd openlijk aan de Duitse kant
hadden geschaard, is Van Maarseveen strenger geweest dan achteraf
weleens werd beseft. Gedurende zijn ministerschap lukte het echter niet
meer dan 3500 (raming: 17.000) - op een totaal van 25.000 in Nederland
- hier gevestigde Duitse mannen, vrouwen en kinderen als ongewenste
vreemdelingen uit te wijzen, vanwege de kerkelijke protesten en
tegenstand van de geallieerde bezetters van Duitsland, die niet nog
meer mensen in hun zones wilden opnemen. Ook acties van katholieke
bladen en een katholieke radiospreker (H.Th.M. de Greeve S.J.) in het
voorjaar van 1948 hebben Van Maarseveen in zijn uitwijzingsbeleid
belemmerd, waarna de groeiende Duits-Nederlandse betrekkingen het
uitwijzingsbeleid hebben beperkt tot uitzetting van notoire nazi's
en hun gezinnen.&lt;/p&gt;
&lt;p&gt;Nadat het kabinet-Beel na twee jaar was afgetreden om verkiezingen
in verband met de grondwetsherziening (Indonesi&amp;euml;) mogelijk te
maken, werd het kabinet-Drees op bredere basis - ook
Christelijk-Historische Unie (CHU) en Volkspartij voor Vrijheid en
Democratie (VVD) - gevormd, waarin Van Maarseveen eerst kort minister
van Binnenlandse Zaken was en vervolgens optrad als minister (ad
interim na 11 februari 1949, definitief sedert 15 juni 1949) voor
Overzeese Gebiedsdelen (OG). De KVP'er E.M.J.A. Sassen was nl. in
februari 1949 plotseling afgetreden na een geschil binnen de
ministerraad over de beoordeling van de Indonesische kwestie na de
tweede politi&amp;euml;le actie (december 1948) en de bemoeienis van de
Verenigde Naties (VN). Van Maarseveen heeft als minister voor OG land
en eigen partij - de KVP met haar fractieleider C.P.M. Romme, die
zozeer uit was op inperking en liefst liquidatie van de Republiek -
gevoerd naar de soevereiniteitsoverdracht en hij was daarna bereid om
zelfs het struikelblok Nieuw-Guinea op te ruimen. Aanvankelijk was Van
Maarseveen in de KVP-lijn voorstander geweest van de zogenaamde zware
unie tussen Nederland en Indonesi&amp;euml;, maar tijdens zijn nieuwe
ministerschap zag hij in, mede door de zware druk van de VN en van de
Verenigde Staten (Marshall-hulp) in het bijzonder, dat veel concessies
moesten worden gedaan. Zo heeft Van Maarseveen kort na het aftreden van
Sassen zich eerst verzet tegen de VN-resolutie van 28 januari 1949, die
om herstel van de door de tweede politi&amp;euml;le actie weggevaagde
Republiek, instelling van een federale interimregering en
soevereiniteitsoverdracht v&amp;oacute;&amp;oacute;r 1 juli 1950 vroeg, maar
vervolgens, mede ook onder druk van de deelstaten in Indonesi&amp;euml;
buiten de Republiek, meegewerkt aan het herstel van de Republiek in
Djocja. Met deze Republiek werden onderhandelingen aangeknoopt over het
staken van de vijandelijkheden en het organiseren van een
Ronde-Tafel-Conferentie (RTC) voor een vervroegde
soevereiniteitsoverdracht, waarvan het sluitstuk, de Van
Roijen-Roemovereenkomst, op 7 mei 1949 onder verantwoordelijkheid van
Van Maarseveen kon worden geparafeerd. Deze gebeurtenis was voor
partijgenoot L.J.M. Beel aanleiding om als Hoge Vertegenwoordiger van
de Kroon in Indi&amp;euml; (19 mei 1949) ontslag te nemen, omdat de
voordelen van de politi&amp;euml;le actie te niet waren gedaan. In
Nederland heeft de KVP onder Romme niet de verantwoordelijkheid willen
nemen voor de afwijkingen in het regeringsbeleid sedert het aftreden
van Sassen, maar aan de andere kant Van Maarseveen niet geblokkeerd in
zijn weg naar de vervroegde soevereiniteitsoverdracht. Van Maarseveen
wist aannemelijk te maken dat Nederland geen andere keuze had, waarmede
hij zijn eigen partij een illusie - zozeer gebaseerd op het
driemanschap Romme-Sassen-Beel - armer maakte. In juni 1949 ging Van
Maarseveen voor tien dagen naar Indonesi&amp;euml; om de plechtige
ondertekening van de nieuwe overeenkomst met de Republiek bij te wonen
(22 juni). Regeringsverklaring en debatten over de overeenkomst en de
te volgen procedure werden achter gesloten deuren in het parlement
(comit&amp;eacute;-generaal) gehouden (13 juli 1949); bij de openbare
debatten in de Tweede Kamer op 16 en 17 augustus 1949 bleek dat een
ruime meerderheid in de Kamer, waaronder ook de KVP, het beleid van Van
Maarseveen steunde.&lt;/p&gt;
&lt;p&gt;Zo kon tussen 23 augustus en 2 november 1949 de RTC plaatsvinden,
waarbij Van Maarseveen de Nederlandse delegatie leidde. Ook hier heeft
Van Maarseveen nog getracht iets van de zware uniegedachte te redden,
maar het resultaat werd niet meer dan een 'lichte' unie tussen
twee soevereine staten. Van Maarseveen vond dat de RTC-overeenkomst
aanvaard moest worden, omdat anders de Nederlandse positie in de wereld
ernstig zou worden aangetast en elke samenwerking met Indonesi&amp;euml;
verspeeld. De Grondwet was volgens hem op het randje nagekomen.
Centraal was voor de regering de vraag geweest: hoe kunnen wij
Indonesi&amp;euml; redden van de communistische vloedgolf? Zo kon Van
Maarseveen de vereiste tweederde-meerderheid oogsten in de Tweede Kamer
(PVDA, KVP, VVD en een deel van de CHU) op 8 december 1949 en in de
Eerste Kamer (KVP-PVDA-VVD) op 21 december 1949. Op 27 december 1949
vond de plechtige ondertekening van de akte van
soevereiniteitsoverdracht plaats in het Koninklijk Paleis te
Amsterdam.&lt;/p&gt;
&lt;p&gt;Met de nieuwe titel van minister van Uniezaken en Overzeese
Rijksdelen (24 december 1949) trad Van Maarseveen op als leider van de
Nederlandse delegatie op de Eerste Unieconferentie te Djakarta (van 25
maart tot 1 april 1950), waar het belangrijkste punt van
onderhandelingen was de soevereiniteit over Nieuw-Guinea, dat bij de
overdracht in 1949 was uitgezonderd en waarover binnen een jaar zou
moeten worden onderhandeld. Deze uitzondering was gemaakt met het oog
op het scheppen van een wijkplaats voor Indische Nederlanders, als
emigratiegebied voor Nederlanders, maar vooral ook als middel tot
verkrijging van voldoende steun in het parlement, omdat het behoud van
Nieuw-Guinea onder direct Nederlands gezag nog iets vasthield van de
overzeese taak die vele Nederlanders niet wilden opgeven.
Indonesi&amp;euml; (ook de overige deelstaten buiten de Republiek) wenste
echter spoedige invoeging van Nieuw-Guinea, en de eerste
Unieconferentie liep op een mislukking uit. Van Maarseveen kondigde op
20 juni 1950 in de Eerste Kamer aan dat het Nederlandse gezag over
Nieuw-Guinea gehandhaafd zou blijven totdat de bevolking zelf in volle
vrijheid over eigen staatkundige status zou kunnen beslissen. Een
aparte Unieconferentie in Den Haag in december 1950, door Van
Maarseveen tactisch zo voorbereid dat toch nog opening voor concessies
inzake Nieuw-Guinea aan Indonesi&amp;euml; werd gelaten, doorbrak de
impasse niet. Van Maarseveens pogingen om toch nog een overeenkomst te
bereiken waren gestuit op grote bezwaren bij de coalitiepartner, de
Volkspartij voor Vrijheid en Democratie (VVD), waarbij de proclamatie
van de Indonesische eenheidsstaat (augustus 1950) en het drama-Ambon
hun belangrijke rol speelden. In een Nieuw-Guineadebat op 23 januari
1951 diende de fractieleider van de VVD in de Tweede Kamer, P.J. Oud,
een motie in die voor Ouds partijgenoot in het kabinet, D.U. Stikker,
aanleiding was om af te treden, gevolgd door het gehele kabinet. Het
Nieuw-Guineaprobleem zou hierna de Nederlandse politiek nog jarenlang
belasten.&lt;/p&gt;
&lt;p&gt;In het nieuwe kabinet-Drees (1951-1952) keerde Van Maarseveen niet
terug op Uniezaken, maar kreeg hij de portefeuille van Binnenlandse
Zaken. Tijdens dit kortstondig ministerschap zag hij zich gedwongen de
(door de CPN beheerste) gemeenteraad van Finsterwolde tijdelijk buiten
werking te stellen, hoewel hij verder een warm voorstander was van
gemeentelijke zelfstandigheid. Op 7 april 1951 trad Van Maarseveen op
als voorzitter van de grondwetscommissie (herziening: 1953). Op 18
november overleed Van Maarseveen plotseling aan angina pectoris in zijn
woning te Utrecht.&lt;/p&gt;
&lt;p&gt;Van Maarseveen was een echte jurist die naar recht zocht, dat
verdedigde en als advocaat zowel wist het maximum uit een zaak te halen
als genoegen te nemen met een redelijk compromis. Vinnig, maar
hoffelijk: soepel, maar toch consequent trad hij als minister op in het
kabinet en parlement. In de volksvertegenwoordiging gold hij als een
levendig, geestig en welbespraakt man. Nederland heeft een -naar
gebleken is - te zwaar beroep op hem gedaan bij de oplossing van de
twee grootste tragedies in Nederland na 1945: de afwikkeling van de
Bijzondere Rechtspleging en die van de dekolonisatie in Indi&amp;euml;.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Samen met G.C.J.D. Kropman, 
&lt;em&gt;Wetsontwerp 178. Wat het inhoudt. Wat de gevolgen zullen zijn.
Waarom het moet worden afgewezen&lt;/em&gt;

('s-Gravenhage, (1931]); samen met D. Beaufort O.F.M., 
&lt;em&gt;'n Keerpunt!.&lt;/em&gt;

Inleidingen, gehouden in de buitengewone vergadering van het RK
Werklieden verbond over het wetsontwerp ter verlaging van de openbare
uitgaven (Utrecht, 1935).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. in 
&lt;em&gt;De Maasbode,&lt;/em&gt;

19-11-1951, 
&lt;em&gt;De Tijd,&lt;/em&gt;

19-11-1951, 
&lt;em&gt;De Volkskrant,&lt;/em&gt;

20-11-1951 en van L.G. Kortenhorst en W. Drees, in 
&lt;em&gt;Verslag der Handelingen van de Tweede Kamer der Staten-Generaal
gedurende het zittingsjaar 1951-1952,&lt;/em&gt;

459-460; A. Stempels, 
&lt;em&gt;De parlementaire geschiedenis van het Indonesische vraagstuk&lt;/em&gt;

(Amsterdam, 1950); 
&lt;em&gt;Offici&amp;euml;le bescheiden betreffende de Nederlands-Indonesische
betrekkingen.&lt;/em&gt;

Uitg. door S.L.van der Wal ('s-Gravenhage, 1975-1982) V-X; A.D.
Belinfante, 
&lt;em&gt;In plaats van bijltjesdag&lt;/em&gt;

(Assen, 1978); M.D. Bogaarts, 'Weg met de Moffen'. 'De
uitwijzing van Duitse ongewenste vreemdelingen uit Nederland na
1945', in 
&lt;em&gt;Bijdragen en mededelingen betreffende de geschiedenis der
Nederlanden&lt;/em&gt;

96 (1981) 334-351; L.G. Karper, 'Mr.dr. Jan Donner', in 
&lt;em&gt;Vox Justitiae&lt;/em&gt;

32 (1981) 3 (maart) 9-11 ; Jan Bank, 
&lt;em&gt;Katholieken en de Indonesische Revolutie&lt;/em&gt;

(Baarn, 1983) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: B. Merk; Collectie ANEFO; Van Maarseveen in juni 1949].&lt;/p&gt;





&lt;p&gt;M.D. Bogaarts&lt;/p&gt; 
&lt;dtml-var bwn_footer&gt;</text>
  </biography>
</biodes>

