<biodes version="1.0">
  <fileDesc>
    <title>Diepen, Frederik Jan Leo (1915-1974)</title>
    <ref target="http://resources.huygens.knaw.nl/bwn1880-2000/lemmata/bwn2/diepenfjl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">diepenfjl</idno>
    <persName><name type="geslachtsnaam">Diepen</name>, Frederik Jan Leo</persName>
    <sex value="1"/>
    <event type="birth" when="1915"/>
    <event type="death" when="1974"/>
    <state type="occupation">ondernemer</state>
    <state type="occupation">vliegtuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DIEPENFJL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Diepen, Frederik Jan Leo&lt;/strong&gt;

(Frits), luchtvaartindustrieel (Tilburg 29-8-1915 - D&amp;uuml;sseldorf (Duitsland) 4-7-1974).

Zoon van Herman Gustaaf Karel Frederik Diepen, textielfabrikant, en
Coleta Maria Anna Josephina Berghegge. Gehuwd op 30-7-1941 met Simone
Marie Madeleine Marguerite Josepha Smits. Uit dit huwelijk werden 2
zoons en 3 dochters geboren. Na haar overlijden (13-1-1970) gehuwd op
29-1-1971 met Marie Jos&amp;eacute; Wilhelmina Mutsaerts. Uit dit huwelijk
werden geen kinderen geboren.


&lt;img src=&amp;quot;images/DIEPENFJL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Diepen, Frederik Jan Leo&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Frits Diepen kwam uit een RK Brabants textielmilieu. Na de lagere
school volgde hij van 1929 af het gymnasium om in 1934 zijn diploma-B
te behalen. Diepen had een commerci&amp;euml;le aanleg en reeds in 1934
richtte hij in Bergen op Zoom de Diepen Ford Garage (DIFOGA NV) op,
waarbij hij zich als goed ondernemer en zakenman kon ontpoppen.
Daarnaast bleek spoedig zijn grote belangstelling voor de
sportvliegerij: hij was een van de oprichters van de Westbrabantse Aero
Club op het vliegveld Woensdrecht en ging al in 1935 zelf zweefvliegen.
Spoedig daarna volgde, in de buurt van Antwerpen, zijn opleiding tot
sportvlieger. Na het behalen van het A-brevet participeerde Frits
Diepen in de aanschaf van een sportvliegtuig, dat op Woensdrecht werd
gestald. Na het uitbreken van de wereldoorlog voorzag hij dat na de
oorlog de zg. kleine luchtvaart (zaken- en sportvliegerij) een sterke
ontwikkeling zou gaan doormaken. Met enthousiasme bracht hij in het
geheim een groepje vliegtuigbouwers bijeen dat aan het ontwerp en de
bouw van de Difoga 421 ging werken, een tweepersoons toestel met twee
staartdragers, dat uitgerust zou worden met een Ford-automotor met
drukschroef (na de bevrijding zou het afgebouwd en met succes gevlogen
worden). Dat dit alles tijdens de bezetting niet zonder moeilijkheden
en onderbrekingen kon geschieden bleek intussen o.a. uit het feit dat
Diepen zelf in de winter van 1942/1943 korte tijd in de kampen Haren en
Amersfoort in gijzeling geraakte.&lt;/p&gt;
&lt;p&gt;Na de bevrijding van het zuiden van ons land werd Diepen tot
directeur benoemd van het Rijksbureau Materiaal en Wegverkeer, ten
behoeve van de regering in Zuid-Nederland. Op 1 december 1945 richtte
hij de &amp;quot;Frits Diepen Vliegtuig NV&amp;quot; (FDV.NV) op, die op 1 juli
1946 op het vliegveld Ypenburg werd gevestigd, met als doelstelling de
verkoop van vliegtuigen en alle luchtvaartmateriaal, onderhoud en
reparatie van vliegtuigen, het vervoeren van passagiers met
luchttaxi's en alles wat daarmee verband hield. Frits Diepen gaf
opnieuw in dit bedrijf blijk van zijn ondernemingszin met visie en
durf. Hij was een opgewekte, optimistische en charmante onderhandelaar,
met goede zakelijke inzichten in de luchtvaart, en daarvoor had hij
alles over.&lt;/p&gt;
&lt;p&gt;Op 1 januari 1949 werd de maatschappij gesplitst in de
luchtchartermaatschappij 'Aero Holland' en de revisie-,
reparatie- en handelsmaatschappij 'Avio-Diepen NV'. De
contacten op initiatief van Diepen met J.E. van Tijen van de
Fokkerfabriek liepen uit op een overeenkomst, waarbij FDV.NV zich
belastte met de verkoop van alle door Fokker gebouwde kleinere
particuliere vliegtuigen (F.25 'Promotor' en later de s.11
'Instructor'), waarvan resp. 20 en 100 in opdracht werden
gegeven. Hoewel Diepen met de chartermaatschappij 'Aero
Holland' zijn tijd ver vooruit zou blijken te zijn, werden door
tegenslag en ook tegenwerking van concurrentie vrezende grotere
instellingen als de Koninklijke Luchtvaart-Maatschappij en de
Rijksluchtvaartdienst exploitatie en voortzetting onmogelijk gemaakt.
Ook bij andere initiatieven ontmoette Diepen tegenwerking. Zo streefde
hij ernaar om door uitbreiding van het te kleine vliegveld, Ypenburg
tot de luchthaven van Rotterdam te maken, maar hij werd hierin gestuit
door het plan-Schieveen, waarbij een vliegveld tot stand zou komen dat
dichter bij Rotterdam gelegen was (thans Zestienhoven). Avio-Diepen
werd echter een groter succes: zij floreerde en beschikte in 1950 over
168 employ&amp;eacute;'s en 5000 m
2

werkruimte. Na de overname van Ypenburg in 1955 door de Staat der
Nederlanden volgden verbetering en uitbreiding, en werden grote
aantallen militaire, marine- en civiele vliegtuigen hier gerepareerd en
in onderhoud genomen (op 3 mei 1960 werd Ypenburg officieel aangewezen
als militair vliegveld).&lt;/p&gt;
&lt;p&gt;In het begin van de jaren vijftig heeft Frits Diepen veel bemoeienis
gehad met de oprichting en aanloopactiviteiten van Hispano Suiza
Nederland NV in Breda. Na het overlijden van Fokkers ir. P.C.J. Vos
werd Frits Diepen op 1 maart 1954 in de directie van de NV Koninklijke
Nederlandse Vliegtuigenfabriek Fokker als commercieel directeur
opgenomen en Avio-Diepen werd onder die naam bij Fokker gevoegd. Met
charme en zakelijke flair wierp hij zich geheel op de goede verkoop van
Fokkervliegtuigen, waarvoor hij een voortreffelijk verkoopapparaat wist
op te bouwen. Het feit dat de F.27 Friendship 's werelds meest
verkochte schroefturbinevliegtuig werd, is mede aan Diepens inzet en
energie te danken, vaak ten koste van zijn familieleven en
priv&amp;eacute;-belangen. Als groot voorstander van hechtere samenwerking in
de lucht- en ruimtevaart droeg hij veel bij aan de totstandkoming van
risicodragende buitenlandse participatie in de ontwikkeling en bouw van
de F.27 en F.28 (VFW, HFB, Short, Breguet). Vanaf 1954 vertegenwoordige
hij Fokker in de Association Internationale des Constructeurs de
Mat&amp;eacute;riel A&amp;eacute;ronautique (AICMA), nu Association Europ&amp;eacute;enne
des Constructeurs de Mat&amp;eacute;riel A&amp;eacute;rospatial (AECMA) genaamd,
waarvan zijn voorganger Vos te zamen met Georges H&amp;eacute;reil van
Sud-Aviation de initiatiefnemer was.&lt;/p&gt;
&lt;p&gt;In de periode van 1963 tot 1964 trok Diepen zich terug om zich aan
zijn opgroeiende kinderen, alsmede aan zijn eigen zakelijke belangen
(diverse commissariaten, bestuur Westeinde Ziekenhuis
RAPTIM-missionarisvluchten, DIFOGA, Hispano e.a.) te wijden terwijl hij
verder als adviseur van Fokker optrad. Op 1 januari 1965 keerde hij in
de directie van Fokker terug. In de AICMA/AECMA vervulde hij diverse
functies (tr&amp;eacute;sorier in 1966, vice-president in 1968, president van
1970 tot 1972). Na de totstandkoming in 1969 van de fusie met de
Westduitse Vereinigte Flugtechnische Werke werd Diepen lid van de
Nederlands-Duitse raad van bestuur van de 'Zentralgesellschaft
VFW-Fokker GMBH' in D&amp;uuml;sseldorf. Met zijn beide Nederlandse
collegae, H.C. van Meerten en G.C. Klapwijk, wijdde hij zich aan de
moeizame integratie van de Nederlandse en Duitse bedrijven (de fusie
zou na zijn overlijden om politieke redenen in januari 1980 ontbonden
worden).&lt;/p&gt;
&lt;p&gt;Behalve een bekwaam en initiatiefrijk zakenman is Diepen een pionier
geweest voor de Nederlandse vliegtuigbouw en de Nederlandse luchtvaart.
Al zijn werkzaamheden, eerst ten behoeve van zijn eigen maatschappijen
voor de kleine luchtvaart en later vooral voor Fokker, vonden na
aanvankelijke tegenwerking op den duur ook veel waardering; hiervan
getuigen o.a. zijn talrijke Nederlandse en buitenlandse
onderscheidingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Het vliegveld voor Rotterdam en 's-Gravenhage.&lt;/em&gt;

[S. l., 1948]; 
&lt;em&gt;The economic necessity of a European aircraft industry.
Aicma-symposium &amp;quot;Aviation and technology in the European
economy&amp;quot;&lt;/em&gt;

(Schiphol, 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.C. van Meerten, in 
&lt;em&gt;NRC Handelsblad&lt;/em&gt;

, 5-7
&lt;em&gt;-&lt;/em&gt;

1974; 'Frits Diepen ging heen', in 
&lt;em&gt;Avia&lt;/em&gt;

33 (1974) 256; Th. Postma, 
&lt;em&gt;Fokker bouwer aan de wereldluchtvaart&lt;/em&gt;

(Bussum, 1979). Eng. vert. [London, 1980].&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: J. Evers; Collectie ANEFO; Diep in juni 1969].&lt;/p&gt;




&lt;p&gt;H.A. Somberg&lt;/p&gt; 
&lt;dtml-var bwn_footer&gt;</text>
  </biography>
</biodes>

