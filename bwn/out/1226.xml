<biodes version="1.0">
  <fileDesc>
    <title>Metzer, Cornelia Hendrika (1898-1992)</title>
    <ref target="http://resources.huygens.knaw.nl/bwn1880-2000/lemmata/bwn5/metzer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">metzer</idno>
    <persName><name type="geslachtsnaam">Metzer</name>, Cornelia Hendrika</persName>
    <sex value="2"/>
    <event type="birth" when="1898"/>
    <event type="death" when="1992"/>
    <state type="occupation">bestuurster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/metzer.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Metzer, Cornelia Hendrika&lt;/strong&gt;, (bekend onder de naam &lt;b&gt;Cor Razoux Schultz-Metzer&lt;/b&gt;), bestuurster en politica 
  (Doesburg 27-10-1898 - 's-Gravenhage 12-3-1992). Dochter van Jacobus Cornelis Metzer, legerofficier, later
  zwembaddirecteur, en Cornelia Hendrika Jansen. Gehuwd op
  20-5-1922 met Fran&amp;ccedil;ois Marie Razoux Schultz (1896-1954),
  hoofdingenieur. Uit dit huwelijk werden 2 zoons en 2 dochters
  geboren.
  

  

  politica
  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/metzer.jpg' alt='afbeelding van Metzer, Cornelia Hendrika'&gt;Cor Metzer, als eerste meisje vijfde in een gezin van zes
    kinderen, groeide op in Arnhem. De competitie met vier oudere
    broers heeft haar strijdlust zeker aangewakkerd. Na in Arnhem
    in 1919 de kweekschool te hebben voltooid was zij twee jaar
    lang onderwijzeres in deze stad en korte tijd in Den Haag. Haar
    huwelijk met de Indo-europese 'F.M.' Razoux Schultz - in
    Nederlands-Indi&amp;euml; geboren - voerde haar na de voltooiing
    van diens Delftse studie civiele techniek in 1922 naar Batavia.
    Haar man kreeg er een aanstelling als ingenieur bij de
    Technische Afdeeling voor Havenaangelegenheden.&lt;/p&gt;
&lt;p&gt;Voor de energieke onderwijzeres waren de eerste jaren in
    Indi&amp;euml; niet gemakkelijk. Als 'puur Hollandse' voelde Razoux
    Schultz zich in Indo-europese kring nauwelijks geaccepteerd.
    Bovendien had zij moeite met de passieve levenswijze van de
    Europese vrouwen in de kolonie. Nadat tussen 1923 en 1930 haar
    vier kinderen waren geboren, werd Razoux Schultz actief in
    openbare functies, waar zij haar organisatorische talenten kon
    ontplooien. Zo was zij in augustus 1931 medeoprichtster van de
    Vereeniging van Huisvrouwen te Batavia, die zich ten doel
    stelde de organisatie en efficiency in de Indische huishouding
    te vergroten. Vanaf de oprichting tot januari 1937 vervulde
    Razoux Schultz hierin bestuursfuncties: secretaris (1931-1933),
    bestuurslid (1933-1935; mei 1936-januari 1937), vice-presidente
    (mei 1935-mei 1936). Ook trad zij op als gedelegeerde bij de
    Bond van Vereenigingen van Huisvrouwen in
    Nederlandsch-Indi&amp;euml;, die in 1932 tot stand kwam.&lt;/p&gt;
&lt;p&gt;Deze bestuursfuncties, waaraan Razoux Schultz met verve vorm
    en inhoud gaf, lieten haar desondanks nog tijd voor andere
    werkzaamheden. In september 1931 richtte zij een tweede
    vrouwenorganisatie op: de Indo-Europeesch
    Verbond-Vrouwenorganisatie (IEV-VO). Het Indo-Europeesch
    Verbond (IEV), opgericht in 1919, was een politieke
    belangenorganisatie van Indo-europeanen, die zich door de
    opkomst van het Indonesisch nationalisme en het toenemend
    aantal Indonesische ambtenaren bij de koloniale overheid in hun
    (midden)positie bedreigd voelden. Het IEV-lidmaatschap stond
    open voor Indo-europeanen, voor hun vrouwen en kinderen, alsook
    voor Europeanen die zelf of wier kinderen in Indi&amp;euml; geboren
    waren. Razoux Schultz-Metzers echtgenoot - sinds 1931 als
    hoofdingenieur werkzaam bij de afdeling Gezondmakingswerken en
    Volkshuisvesting - was reeds actief binnen het IEV en zou zich
    tot een der prominenten van het Verbond ontwikkelen. Na zijn
    voorzitterschap van de afdeling Meester Cornelis (Batavia), zou
    hij van 1934 tot zijn terugkeer naar Nederland in 1950 als lid
    van het hoofdbestuur van het IEV fungeren. Het IEV bood ook
    zijn vrouw een platform voor ontplooiing.&lt;/p&gt;
&lt;p&gt;Cor Razoux Schultz presenteerde de IEV-VO consequent als een
    apolitieke zusterorganisatie van het IEV, gericht op sociaal
    werk. In die sociale doelstelling verschilde de IEV-VO ook van
    de Vereeniging van Huisvrouwen, die zich tot het huishouden
    beperkte. Volgens de statuten stelde de IEV-VO zich de
    bevordering van de 'sociale, moreele, intellectueele en
    economische ontwikkeling van de Europeesche vrouw in
    Indi&amp;euml;' ten doel. In de praktijk evolueerde dit tot de
    belangenbehartiging van 'de Europeesche vrouw en het
    Europeesche kind in Indi&amp;euml;', meer specifiek het
    Indo-europese of 'Indische kind'. De vereniging stond niet
    alleen open voor IEV-betrokkenen maar voor 'alle in Indi&amp;euml;
    wonende vrouwen van Europeeschen of gemengd Europeeschen
    bloede, als mede hun afstammelingen'. Indonesische vrouwen
    waren dus van het lidmaatschap uitgesloten.&lt;/p&gt;
&lt;p&gt;De IEV-VO nam al snel een deel van het maatschappelijk werk
    van de IEV over en werd ook door de Indische regering als
    uitvoerder van sociale projecten ingeschakeld en financieel
    gesteund. De IEV-VO gaf cursussen voor vrouwen op allerlei
    terrein en onderhield op den duur ook clubhuizen, scholen,
    bibliotheken, consultatiebureaus, kleding- en voedingsfondsen.
    Bovendien beheerde zij het gemeentelijk 'armenhuis' te Batavia.
    Het was sociaal werk voor de eigen groep van door de crisis in
    moeilijkheden geraakte (Indo-)europeanen. Medio jaren dertig
    telde de IEV-VO bijna 1800 leden in een twintigtal afdelingen.
    Voor de Bondspresidente was dit - zeker in verhouding tot de
    omvang van het IEV zelf, dat in de jaren dertig rond de
    tienduizend leden telde - te weinig: zij bleef hameren op de
    noodzaak van een grotere betrokkenheid van vrouwen bij haar
    organisatie.&lt;/p&gt;
&lt;p&gt;Het sociaal werk van Razoux Schultz vond al snel van
    overheidswege erkenning, ook voor haar persoonlijk. In 1934
    werd zij aangesteld als onbezoldigd commissaris van politie der
    tweede klasse, speciaal belast met vrouwen- en kinderzaken. Op
    15 juni 1935 kreeg zij - daartoe benoemd door de conservatieve
    gouverneur-generaal jhr. B.C. de Jonge (1931-1936) - als eerste
    vrouw zitting in het Indische protoparlement, de Volksraad. De
    Jonge wist wat hij deed. Cor Razoux Schultz voerde in de
    Volksraad uitsluitend het woord over onderwerpen die met
    vrouwen en kinderen te maken hadden. Zij bleef zich daarbij
    beroepen op het sociale karakter en de politieke neutraliteit
    van haar organisatie, hetgeen uitmondde in loyale steun aan het
    regeringsbeleid. In haar stemgedrag kon zij politieke keuzes
    immers niet vermijden. Zo stemde zij - anders dan het IEV - in
    1936 tegen de petitie-Soetardjo, waarbij om een
    rijksconferentie over de toekomstige status van
    Nederlands-Indi&amp;euml; werd gevraagd. De paradox van een
    neutrale positie in een politiek lichaam ontging haar
    blijkbaar.&lt;/p&gt;
&lt;p&gt;Haar 'neutrale' en onafhankelijke opstelling bracht haar
    niet alleen ten aanzien van de petitie-Soetardjo in botsing met
    de broederorganisatie, het IEV. Hiermee verschilde zij in 1937
    ook van mening over de invoering van het actief
    vrouwenkiesrecht, waar zij toen in de Volksraad voor pleitte.
    Tevergeefs overigens: de regering voerde slechts passief
    kiesrecht voor vrouwen in. In juni 1939 kwam het naar
    aanleiding van datzelfde onderwerp, de verwachte invoering van
    het actief kiesrecht, ten slotte tot een breuk tussen IEV en
    IEV-VO. Actief kiesrecht voor vrouwen, dat in september 1941
    door de Volksraad aanvaard zou worden, maakte het toekomstig
    stemgedrag van vrouwen en vrouwenorganisaties politiek
    relevant. Het IEV-ultimatum dat de IEV-VO voortaan in
    Verbondsverband politiek zou bedrijven, werd echter door de
    IEV-VO verworpen. De organisatie weigerde haar neutraliteit en
    onafhankelijkheid op te geven, omdat zij hiermee haar sociaal
    werk het best gediend achtte.&lt;/p&gt;
&lt;p&gt;Na de breuk nam de organisatie een nieuwe naam aan:
    Nederlandsch-Indische Sociale Vrouwen-Organisatie (NISVO); het
    IEV zette wederom een eigen IEV-VO op. Razoux Schultz was toen
    juist voor een tweede termijn tot lid van de Volksraad benoemd.
    Haar bestuurlijke werkzaamheden had zij inmiddels ook
    uitgebreid met het bestuurslidmaatschap van de Indische
    Vereeniging ter bestrijding van de Tuberculose en van die voor
    de Dierenbescherming. Bovendien was zij lid van de
    Staatsmobilisatieraad en betrokken bij de oprichting van de
    Centrale Organisatie voor Vrouwenarbeid in Mobilisatietijd
    (COVIM), die in september 1939 van start ging. Door de
    werkzaamheden die dit alles met zich meebracht kon zij haar
    gezin, dat twee maanden eerder met Europees verlof was gegaan,
    pas in diezelfde maand volgen.&lt;/p&gt;
&lt;p&gt;Het werd een langdurig verlof. De inval van de Duitse
    troepen verhinderde de op 10 mei 1940 geplande terugkeer naar
    Indi&amp;euml;. Aangezien haar echtgenoot, behorend tot de groep
    van de 'Indische gijzelaars', gedurende het grootste gedeelte
    van de bezetting gevangen zat in Buchenwald,
    Sint-Michielsgestel en Vught, kwam de zorg voor het gezin op
    Razoux Schultz-Metzer neer. Maar het belette haar niet - tot
    eind 1943 woonachtig in Den Haag, daarna in Leiden - actief
    hulp te verlenen aan onderduikers en zich met de Nederlandse
    afdeling van de NISVO, die een huis voor Indo-europeanen in Den
    Haag bezat en ook hier sociaal werk deed, bezig te houden.&lt;/p&gt;
&lt;p&gt;In juni 1945 werd Razoux Schultz benoemd tot een van de vijf
    leden van de nieuw opgerichte Oost-Indische Kamer van het
    Nederlandsche Roode Kruis in Den Haag. Deze had tot taak het
    naoorlogse Rode-Kruiswerk in Indi&amp;euml; op te zetten en de
    uitzending van medisch personeel te organiseren. Voor haar
    nieuwe taak, de uitzending van al het vrouwelijk
    (overheids)personeel naar Indi&amp;euml; (gouvernementsdienst,
    Vrouwenkorps van het KNIL, Rode Kruis en de organisatie
    'Nederland helpt Indi&amp;euml;') kreeg zij een speciale werkplek
    op het departement van Overzeesche Gebiedsdeelen. Zij werd er
    gedetacheerd bij het bureau Aanneming en Uitzending van het
    Commissariaat voor Indische Zaken.&lt;/p&gt;
&lt;p&gt;Eind december 1946 volgde Razoux Schultz haar echtgenoot
    naar Indi&amp;euml;, die daarheen - zoals dat bij vele gezinnen in
    die periode voorkwam - al eerder was teruggekeerd. Vanaf juni
    1947 was zij hier hoofd van de afdeling Sociale Personeelszorg
    van de gemeente Batavia. Zij moest deze betrekking - haar
    eerste bezoldigde baan - echter al in juli 1948 neerleggen,
    omdat de ziekte van &amp;eacute;&amp;eacute;n van haar kinderen haar dwong
    naar Nederland terug te keren. De soevereiniteitsoverdracht in
    december 1949 maakte een einde aan haar optreden in de publieke
    sfeer. Diep teleurgesteld over de soevereiniteitsoverdracht
    keerde zij het openbare leven de rug toe.&lt;/p&gt;
&lt;p&gt;Een jaar na de dood van haar man, eind april 1954, besloot
    Razoux Schultz haar oude vak als onderwijzeres opnieuw op te
    nemen. Van 1955 tot 1968 - zij was toen zeventig - zou zij voor
    de klas staan. Daarmee bleef zij trouw aan haar vooroorlogse
    ideaal, dat zich steeds meer had toegespitst op de ontwikkeling
    van het kind. Nog minder dan voorheen ambieerde zij nu een
    politieke functie, al werd die haar wel aangeboden. Zij behield
    slechts het presidentschap van de NISVO, die na 1949 omgedoopt
    was in Nederlandse Sociale Vrouwen Organisatie, een vereniging
    die geleidelijk is 'uitgestorven'.&lt;/p&gt;
&lt;p&gt;Cor Razoux Schultz wordt door haar kinderen beschreven als
    een warme persoonlijkheid met gevoel voor humor en een scherpe
    tong, die ondanks haar drukke werkzaamheden in de weekends
    genoot van haar moederrol. Ze was doortastend en energiek en
    bezat uitgesproken idee&amp;euml;n: zo was zij voor een
    onafhankelijke positie van vrouwen, ook financieel, maar zag
    zij desondanks vrouwen toch vooral in de traditionele positie
    van moeder en opvoedster. Niet alleen haar optreden in de
    IEV-VO naast het IEV is een voorbeeld van dat streven naar
    zelfstandigheid van en voor vrouwen, ook haar huwelijk
    illustreert dat. Het was een samenleven van gelijkwaardige
    'maatjes', waarin ruimte was voor felle debatten over politiek
    en maatschappij.&lt;/p&gt;
&lt;p&gt;Hoewel haar naam vooral bekendheid heeft gekregen door haar
    lidmaatschap van de Volksraad, lag daar niet Razoux Schultz'
    prioriteit. Het was de IEV-VO, waar zij met hart en ziel voor
    leefde. De straffe hand waarmee zij de IEV-VO leidde, heeft
    haar naast veel vrienden ook veel vijanden bezorgd. Door haar
    toonaangevende rol in deze organisatie heeft zij in de jaren
    dertig het maatschappelijk werk onder (Indo)-europeanen echter
    mee vorm gegeven. Via het IEV-VO probeerde Razoux Schultz
    Europese vrouwen tot groter maatschappelijk
    verantwoordelijkheidsbesef te bewegen.&lt;/p&gt;
&lt;p&gt;Als het eerste en gedurende de jaren 1935-1939 ook enige
    vrouwelijke lid van de op zich weinig machtige Volksraad, had
    Razoux Schultz weliswaar een duidelijk zichtbare positie maar
    nauwelijks enige invloed. Haar eigen ambivalentie ten opzichte
    van vrouwen in de politiek en ten opzichte van politiek in het
    algemeen heeft mede daartoe bijgedragen. Ook al was Razoux
    Schultz voor vrouwenkiesrecht, in 1939 vond zij dat toch niet
    van het hoogste belang voor vrouwen, omdat er in het sociale en
    economische leven nog zoveel te doen viel. De kunstmatige
    scheiding die zij - zelf lid van een politiek lichaam -
    aanbracht tussen politiek en sociale arbeid, heeft de
    effectiviteit van haar optreden in de Volksraad zeker
    ondermijnd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'I.E.V. Vrouwenorganisatie', in 
    &lt;em&gt;Indisch Vrouwenjaarboek 1936&lt;/em&gt;

    . Onder red. van M.A.E. van Lith-van Schreven en J.H.
    Hooykaas-van Leeuwen Boomkamp (Djokjakarta 1936) 1-4; 'De
    werkende vrouw', in 
    &lt;em&gt;Z&amp;oacute;&amp;oacute; leven wij in Indi&amp;euml;&lt;/em&gt;

    . Onder red. van C.W. Wormser (Deventer 1943) 46-55.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Kate de Ridder, in 
  &lt;em&gt;De Vrouw en haar Huis&lt;/em&gt;

  36 (1941) 2 (juni) 58-62; interview door J.M.H. Jacobs, in 
  &lt;em&gt;Margriet&lt;/em&gt;

  , 30-4-1946; interview, in 
  &lt;em&gt;Trouw&lt;/em&gt;

  , 28-8-1946 (p. 3); P.W. van der Veur, 
  &lt;em&gt;Introduction to a socio-political study of the Eurasians of
  Indonesia&lt;/em&gt;

  (Ithaca 1955); F. von Winckelmann, Vier jaar Volksraadarbeid,
  1935-1939. Een Europese vrouw in de Nederlands-Indische politiek
  [Ongepubliceerde scriptie MO-B Geschiedenis, Nutsseminarie
  Universiteit van Amsterdam 1987]; Carla Berger, 'Een
  vrouwenstemmetje...'. De vrouwenkiesrechtstrijd in
  Nederlands-Indi&amp;euml;, 1908-1941 [Ongepubliceerde
  doctoraalscriptie Vakgroep Geschiedenis RU Leiden
  1990].&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  . Onder hoofdred. van H.P. van den Aardweg (Amsterdam 1938)
  1201.&lt;/p&gt;
&lt;p&gt;E.B. Locher-Scholten&lt;/p&gt; 
&lt;dtml-var bwn_footer&gt;</text>
  </biography>
</biodes>

