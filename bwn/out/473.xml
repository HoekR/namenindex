<biodes version="1.0">
  <fileDesc>
    <title>Egeraat, Leonardus Sebastianus van (1923-1991)</title>
    <ref target="http://resources.huygens.knaw.nl/bwn1880-2000/lemmata/bwn5/egeraat"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">egeraat</idno>
    <persName><name type="geslachtsnaam">Egeraat</name>, Leonardus Sebastianus van</persName>
    <sex value="1"/>
    <event type="birth" when="1923"/>
    <event type="death" when="1991"/>
    <state type="occupation">publicist</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/eger.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Egeraat, Leonardus Sebastianus van&lt;/strong&gt;, publicist en omroepmedewerker (Langeweg (N.Br.) 14-12-1923 - Ulvenhout (N.Br.) 30-7-1991). 
Zoon van Adrianus Josephus van Egeraat, hoofd van een lagere
  school, en Maria Elisabeth van Gils. Gehuwd op 7-6-1947 met
  Jacoba Johanna Maria Poncin (1924-1992). Uit dit huwelijk werd 1
  dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/eger.jpg' alt='afbeelding van Egeraat, Leonardus Sebastianus van'&gt;Leo van Egeraat groeide op als de oudste van zeven kinderen
    in een rooms-katholiek onderwijzersgezin. Hij doorliep het Onze
    Lieve Vrouwe Lyceum in Breda en liet zich in 1942 inschrijven
    aan de Katholieke Economische Hoogeschool te Tilburg. Na het
    kandidaatsexamen combineerde Van Egeraat zijn economiestudie
    met een baan als leraar aan een Bredase middelbare school.
    Tevens publiceerde hij in die tijd in krant en brochure over
    economische onderwerpen. In 1946 behaalde hij het
    doctoraalexamen. Twee jaar later werd hij docent in een aantal
    economische en juridische vakken aan de Koninklijke Militaire
    Academie, een functie die hij tot 1982, in deeltijd, zou
    uitoefenen. Van 1947 tot 1953 maakte hij voor de Katholieke
    Volkspartij deel uit van de gemeenteraad van Breda.&lt;/p&gt;
&lt;p&gt;Vervolgens begon Van Egeraat aan een promotie-onderzoek over
    
    &lt;em&gt;Engeland, de Labour partij en Europa&lt;/em&gt;

    , waarmee hij op 15 november 1951 aan de Nederlandsche
    Economische Hoogeschool te Rotterdam de doctorstitel verwierf.
    In zijn proefschrift beschreef hij de positie van de Britse
    socialistische partij en vergeleek hij deze met die van
    zusterpartijen op het Europese vasteland. Daarbij besteedde hij
    ook ruime aandacht aan de Britse volksaard, zij het in nogal
    haastige en simpele typeringen, zoals 'Een Engelsman - en zeker
    een in Londen - is het meest eenzame schepsel ter wereld' (p.
    12).&lt;/p&gt;
&lt;p&gt;In de eerste helft van de jaren vijftig verbleef Van Egeraat
    in Itali&amp;euml;, waar hij, in dienst van de UNESCO, de
    ontwikkeling van het zuiden bestudeerde. Hij vergaarde kennis
    over het land en zijn bewoners, wat hem bij terugkeer tot een
    'Itali&amp;euml;-specialist' maakte en hem talrijke uitnodigingen
    voor lezingen opleverde. Die belangstelling bracht hem ertoe
    zich te gaan specialiseren in het toerisme. In 1954 verscheen
    zijn eerste reisgids, getiteld 
    &lt;em&gt;Gids voor Nederland&lt;/em&gt;

    . In de tweede helft van de jaren vijftig en het begin van de
    jaren zestig schreef Van Egeraat een tiental boeken over
    Itali&amp;euml; en een serie reisgidsen, veelal voor de Amsterdamse
    uitgeverij Allert de Lange. Deze gidsen kenmerken zich door een
    belerende toon en door uiterst gedetailleerde informatie.
    Vanuit de reiswereld en in de media klonken kritische geluiden.
    Men beschuldigde Van Egeraat van plagiaat, omdat hij veel
    feiten uit bestaande reisgidsen zou overnemen, en men verweet
    hem met behulp van correspondenten ook over landen te schrijven
    waar hij zelf niet was geweest. Dit is echter nooit bewezen.
    Wel is het een feit dat Van Egeraat weinig op reis ging,
    behalve naar Vlaanderen en &amp;eacute;&amp;eacute;n keer per jaar naar
    zijn vaste vakantieadres in Zwitserland.&lt;/p&gt;
&lt;p&gt;Van Egeraat - sinds 1956 woonachtig te Ulvenhout nabij
    Breda, in zijn bungalow 'Itali&amp;euml;tta' - werd in 1958 door de
    VARA uitgenodigd een serie toeristische programma's te
    presenteren, eerst voor de radio in 
    &lt;em&gt;Op reis met dr. L. van Egeraat&lt;/em&gt;

    , later ook voor de televisie met 
    &lt;em&gt;Kent gij het land?&lt;/em&gt;

    , 
    &lt;em&gt;Op reis&lt;/em&gt;

    en 
    &lt;em&gt;Met de plaat op reis&lt;/em&gt;

    . Bij zijn omroepcollega's leverde hem dit de bijnaam 'Dr.
    V.V.V. van Egeraat' op. Iedere uitzending bereidde hij tot in
    de kleinste details voor; zijn bloemrijke teksten schreef hij
    tevoren in spreektaal op, zodat deze gemakkelijk uit het hoofd
    te leren waren. Gezeten achter een immens bureau in de
    televisiestudio, prees Van Egeraat met behulp van filmpjes en
    uit reisgidsen overgenomen foto's de - zijns inziens - mooiste
    vakantiestreken aan. Hij kreeg hierdoor nationale bekendheid en
    ontving naar aanleiding van zijn programma's soms wel
    tweeduizend brieven per week. Zijn wat schoolmeesterachtige
    presentatie, alsmede zijn Brabantse tongval maakten hem tot een
    dankbaar onderwerp voor menige cabaretier. Zo dichtte
    tekstschrijver Michel van der Plas in zijn 'Reizigers
    nachtlied': 'Ik had vanmiddag nog wel even / uw Gids voor
    Spanje in mijn hand, / maar 't was (o kunt u 't mij vergeven?)
    / onder mijn hoofd op 't stille strand. / O, Doctor L. uit
    Ulvenhout, / ik deed u schreien, ik was fout'.&lt;/p&gt;
&lt;p&gt;In 1964 kwam het bestuur van de VVV in Breda met het
    voorstel een instituut voor de zich snel uitbreidende
    toeristische sector op te richten. Er kwam overheidssubsidie en
    er werd een stichtingsbestuur in het leven geroepen, dat de
    medewerking verzocht van de toerismedeskundige Van Egeraat.
    Deze stelde op zijn beurt voor de Bredase geschiedenisleraar P.
    Huilmand bij de uitvoering van het plan te betrekken. Al
    spoedig ontstond er echter een richtingenstrijd, toen Huilmand
    een wetenschappelijk instituut bleek voor te staan, gericht op
    hogere kaderfuncties, en Van Egeraat meer zag in een
    beroepsopleiding. In 1966 opende het Nederlands
    Wetenschappelijk Instituut voor Toerisme in Breda zijn deuren,
    met Van Egeraat als directeur. Maar vanaf het begin waren er
    fricties tussen hem en het bestuur, niet in de laatste plaats
    door zijn vaak bevoogdende optreden jegens de leerlingen.&lt;/p&gt;
&lt;p&gt;Na een ernstig conflict met het bestuur nam Van Egeraat in
    april 1967 ontslag en richtte hij zijn eigen particuliere
    School voor Toeristische Vorming op, met eveneens Breda als
    vestigingsplaats. Deze school - aanvankelijk alleen voor
    vrouwelijke studenten - was sterk op de praktijk gericht: het
    accent lag vooral op de toeristische informatieverstrekking.
    Maar het onderwijsniveau moge er dan lager geweest zijn dan op
    het Wetenschappelijk Instituut, de leerlingen van Van Egeraats
    school konden na de opleiding snel in de toeristische sector
    aan de slag, terwijl zij die afstudeerden aan het instituut
    veelal werkloos bleven. Van Egeraat gaf hiermee opnieuw blijk
    van zijn vermogen goed te analyseren en snel te doorzien
    waaraan de markt behoefte had.&lt;/p&gt;
&lt;p&gt;In het toeristisch onderwijs heeft Van Egeraat baanbrekend
    werk verricht. Als directeur van de school was hij echter niet
    altijd even geliefd. Zijn straffe discipline - met onder meer
    verkeerslichten in de schoolgangen - en zijn starre,
    formalistische houding brachten &amp;eacute;&amp;eacute;n van de docenten,
    E. Roem, er begin jaren zeventig toe een zwartboek over de gang
    van zaken op de school samen te stellen. De zaak kwam in het
    nieuws toen juist Van Egeraats vroegere werkgever, de VARA, er
    een televisieuitzending aan wijdde. De directeur versoepelde
    daarop zijn beleid, maar drukte niettemin nog geregeld eigen
    beslissingen door. Voor de leerlingen was Van Egeraat een
    strenge docent. Daar stond echter tegenover dat hij zo'n
    boeiende verteller was, dat men in de collegezaal een speld kon
    horen vallen als hij over zijn reizen vertelde.&lt;/p&gt;
&lt;p&gt;Intussen bleef Van Egeraat zijn reisgidsen schrijven, onder
    meer over Frankrijk, Zuid-Duitsland, Joegoslavi&amp;euml;,
    Tsjechoslowakije, de Spaanse kust en over Zwitserland. Met zijn
    in 1973 verschenen boek 
    &lt;em&gt;Zeg maar d&amp;agrave;g tegen Brabant&lt;/em&gt;

    gaf Van Egeraat er opnieuw blijk van een goed inzicht in de
    toekomst te hebben. In deze bestseller waarschuwde hij namelijk
    voor de gevolgen van het massatoerisme voor het milieu, niet
    alleen in Brabant, maar ook in de rest van de wereld. Het mogen
    opmerkelijke denkbeelden heten voor iemand die juist het
    toerisme bevorderde.&lt;/p&gt;
&lt;p&gt;Eind jaren zeventig begon Van Egeraat zich steeds meer op
    Vlaanderen te richten. Hij las de daar verschijnende kranten en
    tijdschriften, luisterde en keek naar de Vlaamse radio en
    televisie, bereisde het landsdeel wekelijks en bezocht typische
    evenementen als de IJzerbedevaart en het Vlaams Nationaal
    Zangfeest. Met zijn boek 
    &lt;em&gt;Veertig verkenningen van Vlaanderen&lt;/em&gt;

    uit 1984 wilde Van Egeraat 'een grote poging doen om de in
    Nederland bestaande geringe interesse voor Vlaanderen - waaraan
    de onkunde recht evenredig is - te doorbreken' (5). Ook
    politiek was hij in dit opzicht actief. Op een jongerencongres
    van het rechts-nationalistische Vlaams Blok in februari 1989,
    met als thema 'Europa aan de Europeanen', hield Van Egeraat een
    toespraak waarin hij zich gelijkstelde aan een 'vurig
    Vlaams-nationalist in Vlaanderen zelf'. Hij pleitte voor de
    oprichting van een Vlaamse staat, maar wees er tevens op dat
    Vlaams nationalisme geen monopolie mocht zijn van
    extreem-rechts.&lt;/p&gt;
&lt;p&gt;In 1986 had de 63-jarige Van Egeraat zijn School voor
    Toeristische Vorming overgedragen aan een andere eigenaar, die
    de opleiding omdoopte in het Nederlands Opleidingscentrum voor
    Toeristisch Kader. Het lag in de bedoeling dat Van Egeraat er
    nog een aantal jaren zou blijven lesgeven, maar door
    verscheidene meningsverschillen met de nieuwe directie zag hij
    hier vanaf. De druppel die de emmer deed overlopen was de
    instelling van een rookverbod. Als kettingroker kon en wilde
    Van Egeraat zich hieraan niet aanpassen.&lt;/p&gt;
&lt;p&gt;Van Egeraat was een man die Nederlanders in de jaren van
    beginnend massatoerisme heeft leren reizen en als eerste op
    radio en televisie over toerisme sprak. Hoewel zelf veel
    onderweg en steeds bezig met zijn werk, was hij toch het liefst
    thuis in Ulvenhout bij zijn vrouw en dochter. Bij voorkeur liet
    Van Egeraat - aan wie ijdelheid niet kon worden ontzegd - zich
    aanspreken met de titel 'doctor', en zo presenteerde hij zich
    ook bij voorkeur. Na onder die naam meer dan zestig boeken en
    reisgidsen te hebben geschreven noemde hij zich in zijn laatste
    werk, 
    &lt;em&gt;De Vlaamse kust&lt;/em&gt;

    uit 1990, voor het eerst Leo van Egeraat. Het jaar daarop
    overleed hij aan de gevolgen van longkanker. Dat Van Egeraat de
    zaken graag zelf tot in de details regelde, bleek nog eens bij
    zijn begrafenis. Gedurende de laatste maanden van zijn leven
    had hij hiervoor het scenario samengesteld. Daarbij hoorde ook
    het inspreken van teksten op bandjes die tijdens de
    uitvaartplechtigheid werden afgespeeld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden collectie persdocumentatie betreffende Van
  Egeraat in het Stadsarchief van Breda.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties en vele
    tientallen reisgidsen: 
    &lt;em&gt;Wat gebeurt er met ons geld?&lt;/em&gt;

    (Helmond 1945); 
    &lt;em&gt;Vrijheid of gebondenheid in het economisch leven&lt;/em&gt;

    [Z.pl. 1945]; 
    &lt;em&gt;De Europese eenwording&lt;/em&gt;

    (2 dln.; Leiden 1954); 
    &lt;em&gt;Itali&amp;euml;. Schatkamer van Europa&lt;/em&gt;

    (Meppel 1955); 
    &lt;em&gt;Op reis met dr. L. van Egeraat. Het Margriet-reisboek&lt;/em&gt;

    (Amsterdam 1960); 
    &lt;em&gt;Kent gij het land...? De televisie-voordrachten over
    Nederland&lt;/em&gt;

    (Amsterdam 1961); 
    &lt;em&gt;Uncle Sam verwacht U&lt;/em&gt;

    ('s-Gravenhage 1973); 
    &lt;em&gt;Brabant. Het andere Nederland&lt;/em&gt;

    (Haren 1974); 
    &lt;em&gt;Het Brabants landschap. Beschrijving, tochten,
    wandelingen&lt;/em&gt;

    (Nijmegen 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;NRC Handelsblad&lt;/em&gt;, 31-7-1991, 
  &lt;em&gt;Algemeen Dagblad&lt;/em&gt;, 1-8-1991, 
  &lt;em&gt;De Stem&lt;/em&gt;

  [Editie Breda], 1-8-1991 en &lt;em&gt;Trouw&lt;/em&gt;, 1-8-1991: 
  &lt;em&gt;Bredasche Courant&lt;/em&gt;, 16-11-1951; 
  &lt;em&gt;De Stem&lt;/em&gt;, 25-1-1966; Michel van der Plas, 'Reizigers nachtlied', in idem,
  
  &lt;em&gt;Ben je belazerd, ben je bedonderd. Verzameld cabaret&lt;/em&gt;

  (Baarn 1993) 69-71.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;NRC Handelsblad&lt;/em&gt;, 31-7-1991, p. 2.&lt;/p&gt;
&lt;p&gt;Rianne Schuurman&lt;/p&gt; 
&lt;dtml-var bwn_footer&gt;</text>
  </biography>
</biodes>

