<biodes version="1.0">
  <fileDesc>
    <title>Gerhard, Adrien Henri (1858-1948)</title>
    <author>Jaak Slangen</author>
    <ref target="http://resources.huygens.knaw.nl/bwn1880-2000/lemmata/bwn6/gerhard"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gerhard</idno>
    <persName><name type="geslachtsnaam">Gerhard</name>, Adrien Henri</persName>
    <sex value="2"/>
    <event type="birth" when="1858"/>
    <event type="death" when="1948"/>
    <state type="occupation">politicus</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/GERHARD.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Gerhard, Adrien Henri&lt;/strong&gt;, politicus en publicist 
(Lausanne (Zwitserland) 7-4-1858 - Castricum 3-7-1948). Zoon van Hendrik
Gerhard, kleermaker en politiek activist, en Susanna Stehli,
dienstbode. Gehuwd op 20-12-1881 met Hendrika Wilhelmina Beeking
(1856-1918). Uit dit huwelijk werden 1 zoon en 1 dochter geboren.
Na het overlijden van zijn vrouw huwde hij op 31-7-1924 met
Marianne Brandon (1878-1953), onderwijzeres. Dit huwelijk bleef
kinderloos. 


&lt;/p&gt;
&lt;img src=&amp;quot;images/GERHARD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gerhard, Adrien Henri&amp;quot; class=&amp;quot;bwnimg&amp;quot;&gt;
&lt;p&gt;Adrien Henri Gerhard werd door tijdgenoten de 'jonge Gerhard'
genoemd ter onderscheiding van zijn vader, een bekende vrijdenker
en een der voortrekkers van de oude socialistische beweging. Deze
had zich, na vele jaren een zwervend bestaan te hebben geleid, in
1861 met zijn jonge gezin als luxekleermaker in Amsterdam
gevestigd. Hier werd hij een van de oprichters van de Nederlandse
sectie van de Eerste Internationale. Nadat hij vanwege deze
politieke activiteiten in 1872 was ontslagen, geraakte het
inmiddels zeven kinderen tellende gezin in kommervolle
omstandigheden. Dit werd nog verergerd toen Gerhard senior door
ziekte niet meer in staat was te werken. Deze ingrijpende
gebeurtenissen maakten diepe indruk op Adrien. Hoewel openbare
uitspraken over zijn persoonlijke leven zeldzaam waren, zou hij
steeds vol waardering spreken over zijn vader als het grote
voorbeeld in zijn leven.&lt;/p&gt;
&lt;p&gt;Ondanks de geringe financi&amp;euml;le middelen wist vader Gerhard
zijn twee oudste zoons toch een onderwijzersopleiding te laten
volgen dankzij gehonoreerde bedelbrieven aan vrienden en bekenden.
Zodoende bezocht Adrien van 1872 tot 1876 de Rijksnormaalschool in
Hoorn, waar hij bij de directeur in de kost werd gedaan. Van
blijvende invloed op hem was een bloemlezing uit het werk van
Multatuli die hem hier onder ogen kwam. Terwijl hij zijn opleiding
later omschreef als 'beroepsafrichterij', stelde hij vast 'voor
mijn praktijk als ouder en onderwijzer van niemand zooveel [te
hebben] geleerd als van Multatuli' (&lt;em&gt;Multatuli&lt;/em&gt;, 1910). 
Kort na zijn eindexamen in 1876 behaalde
Adrien de akte wiskunde en kreeg hij zijn eerste aanstelling aan
een lagere school in Amsterdam.&lt;/p&gt;
&lt;p&gt;Tussen 1876 en 1883 studeerde Gerhard hard voor de hoofdakte. In
1881 trouwde hij met Hendrika Beeking, bij wie hij twee kinderen
zou krijgen. Na in 1882 met succes zijn avondstudie te hebben
afgerond werd de 25-jarige onderwijzer prompt benoemd tot hoofd van
een openbare lagere school der eerste klasse in de Amsterdamse
volkswijk 'De Jordaan'. Weliswaar gaf de aanstelling van deze 'zoon
van de man die met de rooie lap liep' (Spigt, 13) aanleiding tot
enig tumult in de gemeenteraad, maar de wethouder zette zijn
benoeming door. Met een vaste aanstelling op zak werd Gerhard nu
actief in de socialistische beweging. Daarmee werd hij het eerste
'rode' schoolhoofd van Nederland. Meer dan dertig jaar - tot 1913 -
zou hij voor de klas staan.&lt;/p&gt;
&lt;p&gt;In navolging van zijn vader werd Gerhard in 1883 lid van de
Vrijdenkersvereeniging 'De Dageraad', die hij zijn leven lang trouw
zou blijven. In 1885 hield hij voor dit gezelschap een voordracht
onder de veelzeggende titel: 'Welke plichten legt het humanisme den
vrijdenker op?' Van 1888 tot de be&amp;euml;indiging in 1898 was hij
redacteur van het weekblad 
&lt;em&gt;De Dageraad&lt;/em&gt;, daarna van zijn opvolger 
&lt;em&gt;De Vrije Gedachte&lt;/em&gt;. Het streven van de irenische Gerhard zou
er steeds op gericht zijn binnen 'De Dageraad' vrijdenkende
liberalen, vrijzinnig-democraten en socialisten samen te
brengen.&lt;/p&gt;
&lt;p&gt;Ook met zijn politieke opvattingen trad Gerhard nu volop in de
openbaarheid. Hoewel sinds 1880 actief lid van de
Sociaal-Democratische Bond (SDB) wees hij in 1884 de vernietiging
van het kapitalisme door een gewelddadige revolutie als een
'onzinnig idee' van de hand. Wel had die productiewijze in zijn
ogen geleid tot 'onduldbare, menschonteerende wanverhoudingen'
('Mijmeringen', in 
&lt;em&gt;Recht voor Allen&lt;/em&gt;, 11-10-1884). Deze economische en politieke
kwesties raakten volgens hem ook aan een belangrijk moreel
vraagstuk. Hij betoonde zich een warm pleitbezorger van sociale
hervormingen, een grondwetsherziening en de invoering van het
algemeen kiesrecht, maar 'de practische zaken', als invoering van
de leerplicht en een verscherping van de wet op de kinderarbeid,
hadden voor hem de hoogste prioriteit. Als voorstander van
praktische verbeteringen - hoe miniem ook - was hij erg gecharmeerd
van het Britse, ethisch ingestelde 'Fabian socialism'. Het kostte
hem dan ook geen moeite medewerking te verlenen aan de door sociaal
bewogen notabelen gefinancierde volksacademie voor kansarme
arbeiders 'Ons Huis' in 'De Jordaan'.&lt;/p&gt;
&lt;p&gt;Intussen beviel de eenzijdige, polariserende strategie van de
SDB Gerhard vanaf het begin van de jaren negentig steeds minder.
Tot een duidelijke breuk kwam het echter niet. Om zijn politieke
aspiraties te kunnen verwezenlijken, moest Gerhard uitzien naar
andere coalities. In Amsterdam vond hij die onder meer in de
radicale Kiesvereeniging, landelijk in de beweging voor het
algemeen kiesrecht. Zo redigeerde hij in het begin van de jaren
negentig het &lt;em&gt;Radicaal Weekblad&lt;/em&gt; en later 
&lt;em&gt;De Strijd&lt;/em&gt;. Duurzame resultaten behaalde Gerhard er niet mee,
maar om zich aan te sluiten bij de moderne sociaal-democratische
beweging, zoals die gestalte kreeg in de Sociaal-Democratische
Arbeiders Partij (SDAP) onder leiding van P.J. Troelstra, vond hij
nog voorbarig. Zijn ideaal van een brede, hervormingsgezinde
Nederlandsche Volkspartij had hij namelijk nog niet opgegeven.&lt;/p&gt;
&lt;p&gt;Gerhards bedenkingen vormden, ironisch genoeg, later geen
beletsel voor W.H. Vliegen hem tot de twaalf oprichters van de SDAP
- de 'twaalf apostelen' - te rekenen. Weliswaar had hij
schriftelijk ingestemd met haar totstandkoming, maar op de
oprichtingsbijeenkomst op 26 augustus 1894 in Zwolle schitterde hij
door afwezigheid. Ook zijn partijboekje liet nog enkele jaren op
zich wachten. Eerst moest Gerhard nog in het krijt treden tegen
Troelstra. De ontknoping kwam bij de Tweede-Kamerverkiezingen in
het district Leeuwarden in 1897, waar Gerhards Volkspartij en
Troelstra's SDAP streden om de gunst van de kiezers. Troelstra werd
het nieuwe Kamerlid, en nog datzelfde jaar maakte Gerhard
schoorvoetend de overstap naar de SDAP.&lt;/p&gt;
&lt;p&gt;De moralistische Gerhard had weinig op met de marxistische
dogma's die de SDAP nog lange tijd in de ban zouden houden. Niet
minder zorgen baarde hem de flexibele houding van zijn nieuwe
partij tegenover kerk en godsdienst. Volgens Gerhard zouden de
arbeiders eerst van hun geloof moeten vallen, alvorens zij zouden
kunnen toetreden tot de SDAP. In die ontkerstening zag hij voor 'De
Dageraad' een cruciale rol weggelegd.&lt;/p&gt;
&lt;p&gt;Gedurende de rest van zijn leven bleef Gerhard met &amp;eacute;&amp;eacute;n
been in de vrijdenkersbeweging en met het andere in de
sociaal-democratie staan. Binnen beide werelden propageerde hij
onvermoeibaar zijn ideaal van 'opvoeding zonder (geloofs-)dogma'.
Volgens Gerhards eigen didactische benadering moest het kind zoveel
mogelijk op basis van 'eigen aanschouwing' vrijelijk tot een eigen
oordeel kunnen komen. Multatuli's adagium: 'Ik geef wenken, geen
regels' was hem dan ook uit het hart gegrepen. In zijn ideaal was
een eenzijdige, athe&amp;iuml;stische opvoeding even ongepast; dat zou
pas van dogmatisme getuigen.&lt;/p&gt;
&lt;p&gt;Gerhards pedagogische idealen kwamen misschien nog het meest tot
hun recht in de Weezenkas van de vrijdenkersbeweging, waarvan hij
vanaf de oprichting in 1896 tot 1948 onafgebroken voorzitter was.
Deze vorm van 'sociale zekerheid in eigen kring' voorzag niet
alleen in materi&amp;euml;le en financi&amp;euml;le zorg voor weeskinderen
van vrijdenkers, maar streefde tevens een niet-godsdienstige
opvoeding van de pupillen na.&lt;/p&gt;
&lt;p&gt;In zijn persoonlijk leven werd Gerhard tegen het einde van de
Eerste Wereldoorlog getroffen door het overlijden van zijn vrouw.
Niets wijst erop dat dit verlies hem zijn werklust ontnam.
Integendeel, het leek wel alsof hij zich met nog grotere
overtuiging dan vroeger stortte op de publieke zaak. Zes jaar lang
duurde zijn vroegtijdige weduwnaarschap, totdat hij in 1924
hertrouwde met de twintig jaar jongere onderwijzeres Marianne
Brandon, die hij in de kring van de Weezenkas had leren kennen.&lt;/p&gt;
&lt;p&gt;Gerhards favoriete werkterreinen bleven volksopvoeding,
volksontwikkeling en volksonderwijs. Voor een uiteenlopend publiek
schreef hij tal van artikelen, bijvoorbeeld in het maandblad 
&lt;em&gt;Opvoeding en Moraal&lt;/em&gt;, een uitgave van De Weezenkas. Voor
SDAP-leden publiceerde hij in periodieken van het Instituut voor
Arbeidersontwikkeling, dat hij in 1924 mee had helpen oprichten.
Ook daarbuiten, in het burgerlijke kamp, verschenen van hem als
gerespecteerd redactielid van 
&lt;em&gt;Volksontwikkeling&lt;/em&gt;, het maandblad van de Maatschappij tot Nut
voor 't Algemeen, tal van artikelen en boekbesprekingen.&lt;/p&gt;
&lt;p&gt;Naast zijn vele en veelsoortige werkzaamheden als onderwijzer,
vakbondsman, publicist, redacteur en bestuurder, maakte Gerhard
kort voor de Eerste Wereldoorlog ook binnen de SDAP als politicus
furore. Vanaf 23 juni 1913 had hij zitting in Provinciale Staten
van Noord-Holland, en op 16 september 1913 werd hij lid van de
Tweede Kamer. Als parlementari&amp;euml;r bemoeide deze geduchte
debater - het 'Gerhardsche Maaar' (&lt;em&gt;De Tribune&lt;/em&gt;, 16-6-1922) 
werd een gevleugelde uitdrukking -
zich op velerlei wijze met onderwijsvraagstukken. Hoewel een fel
voorstander van het openbaar onderwijs, was Gerhard pragmaticus
genoeg om zijn partijgenoten in 1917 te overtuigen van het nut van
de 'grote uitruil', waarbij - na een jarenlange impasse - het
bijzonder onderwijs financieel werd gelijkgesteld aan het openbaar
onderwijs in ruil voor het felbegeerde algemeen kiesrecht en nieuwe
sociale wetgeving.&lt;/p&gt;
&lt;p&gt;Deze 'meest liberale partijman' (&lt;em&gt;De Nieuwe Amsterdammer&lt;/em&gt;, 23-06- 1917) wist op het congres van
de SDAP in april 1919 de tweedracht binnen de partij, zo kort na
het dreigen met revolutie door Troelstra, met een indrukwekkende
rede te bezweren. In de Tweede Kamer, waar confessionele
afgevaardigden steeds weer op hem hamerden als de kop van jut van
de vrijdenkers, verweerde hij zich bij voortduring tegen hun
aantijgingen. Zijn grootste stembusoverwinning - maar liefst 39,5 procent van het electoraat - behaalde Gerhard in 1929 als lijstaanvoerder
in het Amsterdamse kiesdistrict. In 1931 verliet de toen 73-jarige
de Tweede Kamer. Van Gedeputeerde Staten van Noord-Holland, waarin
hij sinds 5 juli 1916 zitting had, bleef hij tot 1935 deel
uitmaken.&lt;/p&gt;
&lt;p&gt;In de loop van de jaren dertig werd het politieke klimaat steeds
grimmiger. Op vele fronten werd 'De Dageraad' gemarginaliseerd: het
ambtenarenverbod, toenemende censuur op de radio en uiteindelijk
zelfs het intrekken van de zendmachtiging van de Vrijdenkers Radio
Omroep in 1936. Ook over de ontwikkelingen binnen de SDAP maakte
Gerhard zich grote zorgen. Met lede ogen zag hij de opmars van de
religieus-socialisten aan, waardoor de kloof tussen de
vrijdenkersbeweging en de SDAP alleen maar groter zou worden.
&lt;/p&gt;
&lt;p&gt;In april 1948 vierde Gerhard zijn negentigste verjaardag in het
Amsterdamse Hotel Krasnapolsky te midden van meer dan duizend
mensen. De feestelijke bijeenkomst bood de oude 'meester' nog
eenmaal de gelegenheid zijn jongere toehoorders enkele levenslessen
voor te houden. Drie maanden later overleed deze humoristische,
maar bedachtzame man, geheelonthouder, moralist, debater,
volkspedagoog en onderwijzer in hart en nieren. In het door en door
christelijke, vooroorlogse Nederland heeft Adrien Gerhard, als
spreekbuis van de vrijdenkers, gewezen op een re&amp;euml;el
maatschappelijk alternatief, hoe klein qua aanhang ook, maar
daarbij de materi&amp;euml;le belangen van (wees)kinderen, arbeiders en
onderwijzers nooit uit het oog verloren. Hoewel de
sociaal-democratie minder enthousiast was over Gerhards
onophoudelijke pleidooien voor de 'vrije gedachte' en zijn
onvermoeibaar ijveren voor een ondogmatische opvoeding, heeft de
SDAP de vruchten kunnen plukken van zijn redenaarstalent, zijn
vermogen op cruciale momenten tweedracht te bezweren, zijn
deskundigheid in onderwijsvraagstukken, zijn rol in de
onderwijspacificatie en zijn pragmatische manier van besturen.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief-A.H. Gerhard in het Internationaal Instituut
voor Sociale Geschiedenis te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde publicaties, alsmede
rapporten van (regerings-, en partij-) commissies, diverse
brochures, vele artikelen en boekbesprekingen in tijdschriften als 
&lt;em&gt;De Vrije Gedachte&lt;/em&gt;, 
&lt;em&gt;Opvoeding en Moraal&lt;/em&gt; en 
&lt;em&gt;Volksontwikkeling&lt;/em&gt;. Een bloemlezing in: 
&lt;em&gt;A.H. Gerhard, vrijdenker, socialist en opvoeder. Een keur van
zijn opstellen&lt;/em&gt;. Onder red. van P. Spigt (Amsterdam 1949). Een
bibliografie van A.H. Gerhards publicaties bevindt zich in het
Archief-A.H. Gerhard.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. door J.W. Albarda, in 
&lt;em&gt;Socialisme en Democratie&lt;/em&gt; 5 (1948) 390-392 en door P. Spigt, 'Over
de levensstijl van A.H. Gerhard', in onder P genoemde bundel van
Spigt, 9-20: W.H. Vliegen, 
&lt;em&gt;Die onze kracht ontwaken deed. Geschiedenis der
Sociaaldemocratische Arbeiderpartij in Nederland gedurende de
eerste 25 jaar van haar bestaan&lt;/em&gt;II (Amsterdam z.j.) 182-186;
'Verhoor van den heer A.H.Gerhard', in Jacques Giele, 
&lt;em&gt;Een kwaad leven. [Heruitgave van] de arbeidsenqu&amp;ecirc;te van
1887&lt;/em&gt;. I: 
&lt;em&gt;Amsterdam&lt;/em&gt; (Nijmegen 1981) 132-147; J.P. Winter, 'De
Wezenkas'. De filantropische bemoeiingen van de Nederlandse
vrijdenkersbeweging [Doctoraalscriptie Universiteit van Amsterdam]
(Amsterdam 1983); lemma door A.F. Mellink, in 
&lt;em&gt;Biografisch Woordenboek van het socialisme en de
arbeidersbeweging in Nederland&lt;/em&gt; II (Amsterdam 1987) 46-49; Jasper
Groos, 
&lt;em&gt;A.H. Gerhard, een meester. Een samenvatting van zijn
idee&amp;euml;n&lt;/em&gt; (Amsterdam 1994); Piet Houkman en Jannes Houkes,
'Sociale zekerheid in eigen kring. Het Nederlandsch
Vrijdenkersfonds, De Weezenkas en Aurora (1888-1996)', in 
&lt;em&gt;Voor menselijkheid of tegen godsdienst? Humanisme in Nederland,
1850-1960&lt;/em&gt;. Onder red. van Peter Derx [e.a.] (Hilversum 1998)
84-100; Jaak Slangen, ' 
&lt;em&gt;We moesten het zelf doen!' Van eerste pension voor
buitenkerkelijke bejaarden tot woon- en zorgcentrum voor ouderen in
Amsterdam: Het A.H. Gerhardhuis, 1959-1999&lt;/em&gt; (Amsterdam 1999)
36-40.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Jaak Slangen, 
&lt;em&gt;'We moesten het zelf doen!'&lt;/em&gt; (Amsterdam 1999) 36 [Tekening van
A.H. Gerhard door Albert Hahn uit 1914].&lt;/p&gt;
&lt;p&gt;Jaak Slangen&lt;/p&gt;
 
&lt;dtml-var bwn_footer&gt;</text>
  </biography>
</biodes>

