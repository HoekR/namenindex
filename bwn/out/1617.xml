<biodes version="1.0">
  <fileDesc>
    <title>Schatte Olivier, Albert Henri Johan van der (1908-1967)</title>
    <ref target="http://resources.huygens.knaw.nl/bwn1880-2000/lemmata/bwn1/schatte"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schatte</idno>
    <persName><name type="geslachtsnaam">Schatte Olivier</name>, Albert Henri Johan van der</persName>
    <sex value="1"/>
    <event type="birth" when="1908"/>
    <event type="death" when="1967"/>
    <state type="occupation">marineofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schatte Olivier, Albert Henri Johan van der&lt;/strong&gt;, bevelhebber der zeestrijdkrachten en chef van de marinestaf (Huizen in N.H. 4-3-1908 - Amsterdam 14-8-1967).

Zoon van Henri Cornelis van der Schatte Olivier, arts, en Anna Jacoba
Pauline van Eijken Nieukerk. Gehuwd sinds 1-11-1930 met Louisa
Christiana Adams. Uit dit huwelijk werden 1 zoon en 1 dochter geboren.



&lt;/p&gt;
&lt;p&gt;Van der Schatte Olivier bezocht eerst de HBS in Apeldoorn en
vervolgens te 's-Hertogenbosch en volgde daarna de 3-jarige
adelborstenopleiding tot zeeofficier. Op 21 augustus 1929 werd hij
benoemd tot luitenant ter zee der 3e klasse, specialiseerde zich weldra
in het torpedowapen. Naast diverse functies aan boord van schepen en
bij walinrichtingen, zowel in Nederland als Nederlands-Oost-Indi&amp;euml;
en tijdens de oorlog in Groot-Brittanni&amp;euml; en de Nederlandse
Antillen, was hij als subaltern officier voornamelijk belast met
functies die op dat wapen betrekking hadden. Deze periode sloot hij af
met de functie van hoofd bureau torpedo's bij de hoofdafdeling
materieel van het ministerie van Defensie (Marine) (augustus 1947 -
november 1948). Hij voerde het commando over Hr.Ms. Evertsen met welk
schip hij naar de Indonesische wateren vertrok, voordat hij werd
bevorderd tot hoofdofficier. Van 16-12-1949 tot 12-1 -1951 vervulde hij
de functie van commandant der marine in Nederlands-Nieuw-Guinea.
Sedertdien heeft hij, afgezien van de periode augustus 1955 tot juli
1956, toen hij het bevel voerde over Hr.Ms. De Ruyter en daarbij onder
meer het koninklijk paar begeleidde op de reis door de Nederlandse
Antillen, steeds staffuncties bekleed. Deze functies waren
achtereenvolgens: hoofd van het bureau organisatie van de marinestaf,
plaatsvervangend chef marinestaf, marine-attach&amp;eacute; bij Hr.Ms.
Ambassade te Washington, tevens Liaisonofficier bij de Supreme Allied
Commander Atlantic, voorzitter gezamenlijke Nederlandse stafmissie in
Washington en na zijn ontslag in mei 1960 vlagofficier materieel.&lt;/p&gt;
&lt;p&gt;Daarnaast heeft Van der Schatte Olivier zitting gehad in talrijke
commissies, waaronder plaatsvervangend lid van de marineraad, alsmede
lid tevens plaatsvervangend president-curator van het college van
curatoren van het Koninklijk Instituut voor de Marine. Door zijn
uitgebreide stafervaring, analytische geest en kritische instelling,
was geen terrein binnen de Koninklijke Marine hem vreemd. Zijn
langdurige detacheringen in het Verre Oosten, het Cara&amp;iuml;bische
gebied en in Washington gaven hem een zeer brede achtergrond voor het
werk in internationaal verband. In het kader van de Noord Atlantische
Verdrags Organisatie was hij een stimulerende kracht voor het in het
leven roepen van de 'Standing Naval Force Atlantic' (een
permanent vlootverband in de Atlantische Oceaan, samengesteld door
diverse NAVO-lidstaten) en de 'Maritime Surveyance' (geregelde
luchtverkenningen in het noordelijke deel van de Atlantische Oceaan).
Op 1-1-1963 werd hij benoemd tot bevelhebber der zeestrijdkrachten en
chef van de marinestaf, alsmede voorzitter van de commissie marinebasis
in Den Helder. Tot zijn overlijden is hij als zodanig werkzaam
geweest.&lt;/p&gt;
&lt;p&gt;W.G. Snellen&lt;/p&gt; 
&lt;dtml-var bwn_footer&gt;</text>
  </biography>
</biodes>

