<biodes version="1.0">
  <fileDesc>
    <title>Kempen, Paulus van (1893-1955)</title>
    <ref target="http://resources.huygens.knaw.nl/bwn1880-2000/lemmata/bwn4/kempenp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kempenp</idno>
    <persName><name type="geslachtsnaam">Kempen</name>, Paulus van</persName>
    <sex value="1"/>
    <event type="birth" when="1893"/>
    <event type="death" when="1955"/>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KEMPENP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kempen, Paulus van&lt;/strong&gt;, dirigent (Zoeterwoude (Z.H.) 16-5-1893 - Amsterdam 8-12-1955). Zoon van Josephus Johannes van Kempen, goudsmit, en Maria
  Johanna Petronella van der Linden. Gehuwd op 15-8-1941 met Marie
  Gertrud Hegenbart. Uit dit huwelijk werden geen kinderen geboren.
  Hij kreeg op 15-11-1932 de Duitse nationaliteit.
  
&lt;img src=&amp;quot;images/KEMPENP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kempen, Paulus van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Paul van Kempen kwam uit een eenvoudig, zeer kinderrijk
    gezin. Al vroeg gaf hij blijk van een grote muzikale aanleg: op
    zevenjarige leeftijd begon hij viool te spelen, en toen hij
    dertien was, trad hij in Leiden voor het eerst als solist in
    het openbaar op. Zijn muzikale opleiding kreeg Van Kempen aan
    het Conservatorium in Amsterdam, waar hij leerling was van de
    violist Louis Zimmermann, de pianist Julius R&amp;ouml;ntgen en de
    componist Bernard Zweers. Op 1 september 1913 kreeg hij,
    twintig jaar oud, een engagement als violist bij het
    Concertgebouworkest onder leiding van Willem Mengelberg.&lt;/p&gt;
&lt;p&gt;Van Kempens grootste ambitie was het echter dirigent te
    worden. Aangezien daartoe de mogelijkheid tot opleiding en
    praktijkervaring in Nederland vrijwel ontbrak, vertrok hij in
    1916, mede op advies van Mengelberg en Zimmermann, naar
    Duitsland. Hij vervulde de plaats van concertmeester in
    achtereenvolgens Posen, Bad Nauheim en vanaf 1920 in Dortmund.
    In deze laatste stad deed Van Kempen zijn eerste ervaring op
    als dirigent met een pas opgericht kamerorkest. Tevens was hij
    hier als vioolleraar en leider van de orkestklas verbonden aan
    het stedelijk conservatorium. Sollicitaties in eigen land naar
    de post van dirigent van het Utrechtsch Stedelijk Orkest en het
    Residentie-Orkest in Den Haag bleven zonder resultaat.&lt;/p&gt;
&lt;p&gt;In het najaar van 1932 kwam aan Van Kempens violistische
    loopbaan een einde door zijn benoeming tot dirigent van het
    stedelijk orkest van Oberhausen. Deze functie vereiste evenwel
    de Duitse nationaliteit, zodat hij zich in november van dat
    jaar tot Duitser liet nationaliseren. Ervaring als dirigent
    deed hij verder op als muzikaal leider van de Deutsche
    Musikb&amp;uuml;hne, een reizend opera- en operettegezelschap,
    waarmee hij in 1933/1934 vele voorstellingen gaf in Duitsland,
    de Baltische landen en Scandinavi&amp;euml;.&lt;/p&gt;
&lt;p&gt;In mei 1934 volgde Van Kempens benoeming tot chef-dirigent
    van de Dresdner Philharmonie. In relatief korte tijd zag Van
    Kempen kans de slechte organisatorische en financi&amp;euml;le
    situatie waarin dit orkest toentertijd verkeerde, te
    verbeteren. Tevens wist hij zich de nodige armslag te verwerven
    met betrekking tot het artistieke beleid en bewees hij - met
    Mengelberg als voorbeeld - een uitmuntend orkestpedagoog te
    zijn. De verfijning van de klankcultuur van het orkest en de
    kwaliteit van het samenspel hadden Van Kempens bijzondere
    aandacht, en door zijn toedoen werd de Dresdner Philharmonie
    binnen enkele jaren een van de toonaangevende orkesten van
    Duitsland.&lt;/p&gt;
&lt;p&gt;Van Kempen bezat een grote affiniteit met het klassieke en
    romantische symfonische repertoire. Vooral de symfonie&amp;euml;n
    van Anton Bruckner, die onder zijn leiding voor het eerst in
    Dresden in de oorspronkelijke versie werden uitgevoerd, hadden
    zijn voorliefde. Door Van Kempen ontstond in Dresden een
    Bruckner-cultuur van betekenis. Sinds het begin van zijn
    dienstverband bij de Philharmonie besteedde Van Kempen eveneens
    aandacht aan de muziek van de 20e eeuw. De groeiende invloed
    van de nationaal-socialistische cultuurpolitiek probeerde hij
    te trotseren door ook werken van de Russsiche componist Igor
    Stravinsky en de Hongaarse componist B&amp;eacute;la Bart&amp;oacute;k op
    het programma te zetten.&lt;/p&gt;
&lt;p&gt;De kwaliteit van het orkest, en daarmee de verdienste van
    Van Kempen, wordt niet alleen ge&amp;iuml;llustreerd door de vele
    grote gastdirigenten - zoals Eugen Jochum, Hans Knappertsbusch
    en Willem Mengelberg -, maar ook door binnen- en buitenlandse
    tournees en door het grote aantal grammofoonplaten dat sinds
    1937 verscheen. Vanaf 1940 was Van Kempen tevens als vaste
    gastdirigent verbonden aan de Staatsoper te Berlijn. In 1941
    stond hij voor het eerst als gastdirigent voor het
    Concertgebouworkest. Een tweede optreden vond plaats in 1942,
    een jaar later gevolgd door enkele grammofoonplaatopnamen met
    dit orkest.&lt;/p&gt;
&lt;p&gt;Van Kempen verliet Dresden in 1942, toen zijn positie door
    steeds verder escalerende conflicten met de stedelijke overheid
    onhoudbaar was geworden. De juistheid van zijn verklaring van
    na de oorlog dat hij zou zijn geschorst omdat hij geen lid van
    de nationaal-socialistische partij wenste te worden, is nooit
    bevestigd, maar evenmin weerlegd. Hij volgde in Aken Herbert
    von Karajan op als Generalmusikdirektor. Van Kempen heeft zich
    hier echter niet werkelijk kunnen ontplooien. Medio 1944 was
    van een openbaar muziekleven in deze stad als gevolg van de
    oorlog geen sprake meer. Van Kempen vertrok toen weer naar
    Dresden, waar hij bij een arts een vorm van arbeidsdienstplicht
    vervulde.&lt;/p&gt;
&lt;p&gt;Begin 1946 keerde Van Kempen naar Nederland terug en
    vestigde zich in Leiden. In verband met zijn Duitse
    nationaliteit werden zijn gedragingen gedurende de oorlog niet
    beoordeeld door de Eereraad voor de Muziek, respectievelijk de
    Centrale Eereraad voor de Kunst, maar door de afdeling Leiden
    van Nederlandsch Volksherstel. Aangezien hem geen laakbare
    handelingen ten laste konden worden gelegd, was er geen reden
    hem een werkvergunning te weigeren. Deze werd dan ook op 11
    december 1948 verleend. Zijn verzoek tot renaturalisatie werd
    evenwel niet gehonoreerd.&lt;/p&gt;
&lt;p&gt;Van Kempen had inmiddels een groot aantal gastdirecties in
    het buitenland verzorgd, onder meer in Frankrijk, Spanje en
    Itali&amp;euml;. Verder leidde hij in Siena de dirigentencursus van
    de Accademia Musicale Chigiana. Van 1949 tot 1955 was hij
    chef-dirigent van het Radio Philharmonisch Orkest van de
    Nederlandse Radio Unie in Hilversum. Dit orkest wist hij in
    korte tijd naar een hoog artistiek peil op te stuwen. Tevens
    gaf hij vele concerten met het Rotterdams Philharmonisch
    Orkest.&lt;/p&gt;
&lt;p&gt;In januari 1951 zou Van Kempen voor het eerst sinds de
    Tweede Wereldoorlog als gastdirigent voor twee uitvoeringen het
    Concertgebouworkest leiden. Toen dit echter bekend werd, kwam
    er een storm van protest. De kwestie kreeg ruime aandacht in de
    pers; er werd door een inderhaast opgericht comit&amp;eacute; een
    protestactie voorbereid, en er werden vragen gesteld in de
    Amsterdamse gemeenteraad en in de Tweede Kamer. De
    tegenstanders betoogden dat Van Kempen in september 1940 met de
    Dresdner Philharmonie voor het Duitse bezettingsleger in
    Nederland was opgetreden en in januari 1943
    nationaal-socialistische propaganda had gemaakt door zijn
    uitspraak 'Nederlandsch-Duitsche Kultuurgemeenschap - is er
    iemand die beter weet dan ik, wat dat zeggen wil?' in het 
    &lt;em&gt;Maandblad der Nederlandsch-Duitsche Kultuurgemeenschap&lt;/em&gt;

    (13). In het algemeen verweet men Van Kempen een on-Nederlandse
    gezindheid, die hem ongeschikt maakte het Concertgebouworkest
    te dirigeren.&lt;/p&gt;
&lt;p&gt;Ondanks deze gespannen situatie werd besloten de
    uitvoeringen gewoon te laten doorgaan. Het eerste concert op 27
    januari werd, niettegenstaande herhaaldelijke ordeverstoringen
    vanuit de zaal, ten einde gespeeld, maar het tweede concert,
    daags daarna, moest worden afgelast. Het enorme tumult in de
    zaal en het feit dat het overgrote deel van het orkest het
    podium verliet toen bleek dat er van een normale
    concertsituatie geen sprake kon zijn, maakten een uitvoering
    onmogelijk. Toch werd de relatie tussen Van Kempen en het
    Concertgebouworkest hierdoor niet wezenlijk verstoord, wat
    blijkt uit het feit dat zij slechts enkele maanden later, in
    mei 1951, opnamen maakten voor de eerste 30 cm Philips
    langspeelplaat.&lt;/p&gt;
&lt;p&gt;Voor zijn talrijke grammofoonplaten met het
    Concertgebouworkest en met de Berliner Philharmoniker ontving
    Van Kempen in Parijs de Grand Prix des Disques. Op grond van
    zijn grote ervaring en didactische gaven werd hij uitgenodigd
    om de dirigentencursus van de Nederlandse Radio Unie te
    organiseren en daaraan als docent mee te werken. In 1953 viel
    hem nog de eervolle benoeming tot Generalmusikdirektor in
    Bremen ten deel. Van Kempen overleed op 62-jarige leeftijd na
    een leveroperatie in een Amsterdams ziekenhuis.&lt;/p&gt;
&lt;p&gt;Paul van Kempen behoorde gedurende twee decennia tot de
    belangrijkste dirigenten van Europa. Hij beheerste een
    omvangrijk repertoire, dat reikte van de 18e tot en met de 20e
    eeuw. Met de orkesten die hij leidde, wist hij altijd een
    bijzonder hoog artistiek niveau te bereiken. Zijn carri&amp;egrave;re
    bracht hem in ruime mate internationale roem en erkenning.
    Zelfs de hoog oplaaiende discussie over zijn houding in de
    periode van het nationaal-socialisme heeft zijn positie in
    Nederland na de oorlog niet wezenlijk aangetast.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiedossier-P. van Kempen in het
  Rijksinstituut voor Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Discografie in: John L. Holmes, 
    &lt;em&gt;Conductors on record&lt;/em&gt;

    (Londen, 1982) 332-333 en Jan van Bart, 
    &lt;em&gt;Discografie van het Concertgebouworkest&lt;/em&gt;

    (Zutphen, 1989).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door H.J.M. Muller in 
  &lt;em&gt;De Telegraaf&lt;/em&gt;

  , 9-12-1955 en door Sylvia van Ameringen, in 
  &lt;em&gt;Musica&lt;/em&gt;

  10 (1956) 151-152: C.J.W.M. van Berkel, 'Paul van Kempen. Een
  Hollandsche jongen, die zich opwerkte tot een groot dirigent in
  Duitschland', in 
  &lt;em&gt;Maandblad der Nederlandsch-Duitsche Kultuurgemeenschap&lt;/em&gt;

  (jan. 1943) 12-13; Walther Abendroth, 'Dirigentenportr&amp;auml;t:
  Paul van Kempen', 
  &lt;em&gt;Musica&lt;/em&gt;

  6 (1952) 208-210; Dieter H&amp;auml;rtwig, 
  &lt;em&gt;Die Dresdner Philharmonie. Eine Chronik des Orchesters 1870
  bis 1970&lt;/em&gt;

  (Leipzig, 1970) 90-104; 
  &lt;em&gt;Historie en kroniek van het Concertgebouw en het
  Concertgebouworkest&lt;/em&gt;

  II: 
  &lt;em&gt;1945-1988&lt;/em&gt;

  (Zutphen, 1989); 'Nog een keer terug naar 1951', in 
  &lt;em&gt;Preludium. Concertgebouwnieuws&lt;/em&gt;

  47 (1989) 9 (mei) 20-22; Johan Giskes [e.a.], 
  &lt;em&gt;Waar bemoei je je mee. 75 jaar belangenstrijd van de
  Vereniging Het Concertgebouworchest&lt;/em&gt;

  (Zutphen, 1991) 93-104.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Kees de Leeuw, &lt;i&gt;Dirigeren is geen beroep maar een roeping. Leven en werk van Paul van Kempen (1893-1955)&lt;/i&gt; (Utrecht 2007) 155 [Foto: collectie Jan B&amp;ouml;cker, Gerard Bunk Stiftung; Paul van Kempen in de jaren twintig].
&lt;/p&gt;



&lt;p&gt;P.M. Op de Coul&lt;/p&gt; 
&lt;dtml-var bwn_footer&gt;</text>
  </biography>
</biodes>

