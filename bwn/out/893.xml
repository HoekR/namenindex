<biodes version="1.0">
  <fileDesc>
    <title>Kallen, Hendrikus Frederikus van der (1904-1964)</title>
    <ref target="http://resources.huygens.knaw.nl/bwn1880-2000/lemmata/bwn5/kallen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kallen</idno>
    <persName><name type="geslachtsnaam">Kallen</name>, Hendrikus Frederikus van der</persName>
    <sex value="1"/>
    <event type="birth" when="1904"/>
    <event type="death" when="1964"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/havank.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kallen, Hendrikus Frederikus van der&lt;/strong&gt;, (pseudoniem &lt;b&gt;Havank&lt;/b&gt;), schrijver van detectiveromans 
  (Leeuwarden 19-2-1904 - Leeuwarden 22-6-1964). Zoon van Martinus van der Kallen, winkelier, en Jacoba
  Huberdina Maria Louwhoff. Gehuwd op 23-9-1946 met Cynthia Isobel
  Trevor Vickers (1907-1986). Dit huwelijk bleef kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/havank.jpg' alt='afbeelding van Kallen, Hendrikus Frederikus van der'&gt;Rieks van der Kallen, de oudste van twee zoons van een
    winkelier in hoeden en petten, ontving een degelijke katholieke
    opvoeding. Na de lagere school in Leeuwarden vertrok hij op
    twaalfjarige leeftijd naar het gymnasium van de paters
    augustijnen in Eindhoven met de bedoeling priester te worden.
    De klerikale sfeer en het vooruitzicht van een celibatair
    bestaan begonnen hem echter steeds meer te benauwen, zodat hij
    besloot deze opleiding niet te voltooien. Bij terugkeer in zijn
    geboortestad werd Van der Kallen in 1922 kantoorbediende bij de
    plaatselijke zuivelfabriek. Dezelfde nederige betrekking zou
    hij, na de verhuizing van zijn familie naar Eindhoven, vanaf
    september 1928 bij NV Philips' Gloeilampenfabriek bekleden.
    Maar zoals tevoren in Leeuwarden kwam het opnieuw tot
    onenigheid met de 'bazen', en hij begon te dromen van een
    schrijvend en zwervend bestaan.&lt;/p&gt;
&lt;p&gt;In de tweede helft van de jaren twintig geraakte Van der
    Kallen in een geloofscrisis: het rooms-katholicisme legde
    volgens hem te zeer de nadruk op de moraal en te weinig op
    mystiek. De dood van zijn moeder, begin 1929, leidde evenwel
    een periode in van herbezinning op de positieve waarden van het
    katholicisme; liturgie en gezangen zouden hem daarna blijven
    bekoren. In 1932 verdiende hij korte tijd zijn brood als
    handelsreiziger in kerkelijke kunst in Zuid-Limburg.&lt;/p&gt;
&lt;p&gt;In Maastricht leerde Van der Kallen - 'Hans', zoals hij zich
    inmiddels noemde - de typograaf en uitgever Ch. Nypels kennen.
    Op diens advies vertrok hij in maart 1932 naar Amsterdam om er
    literaire contacten te leggen. In W. Merckens, kunstredacteur
    bij het dagblad 
    &lt;em&gt;De Telegraaf&lt;/em&gt;, vond hij een strenge mentor. In diens huis ontmoette hij
    schrijvers en journalisten, naar wie hij gretig luisterde. Van
    der Kallen vond in Amsterdam een baan op een
    verzekeringskantoor, terwijl hij daarnaast vertaalwerk
    deed.&lt;/p&gt;
&lt;p&gt;Op aanraden van Merckens waagde Van der Kallen zich aan het
    schrijven van wat hij 'detective-romannetjes' noemde. Eind 1934
    had hij er twee in manuscript gereed: de veelgelezen Britse
    auteur Edgar Wallace had hem als voorbeeld gediend. Van der
    Kallens hoofdpersonen waren hoofdinspecteur Bruno Silv&amp;egrave;re
    van de Franse S&amp;ucirc;ret&amp;eacute; nationale en diens
    ondergeschikte Charles C.M. Carlier, bijgenaamd 'De Schaduw'.
    Kennis omtrent de Franse locaties had Van der Kallen
    gedeeltelijk uit reisgidsen opgedaan. Zijn pogingen de
    manuscripten bij een uitgever onder te brengen liepen evenwel
    op niets uit. Toen de Utrechtse uitgever A.W. Bruna &amp;amp; Zoon,
    die zijn werk aanvankelijk ook had geweigerd, in 1935 door het
    overlijden van Ivans - pseudoniem van J. van Schevichaven -
    zijn topauteur van speurderromans verloor, werd Van der Kallen
    alsnog benaderd. Na bewerking verscheen in 1935 
    &lt;em&gt;Het mysterie van St. Eustache&lt;/em&gt;

    onder de auteursnaam Havank ('H van K'), een pseudoniem naar
    analogie van Ivans ('J van S').&lt;/p&gt;
&lt;p&gt;Enkele dagen nadat Bruna zijn eersteling had geaccepteerd,
    nam Havank de trein naar Parijs, waar hij met onderbrekingen
    vele jaren zou wonen. In Frankrijk maakte Havank
    verkenningstochten in Bretagne en de Provence, teneinde volgend
    werk nauwkeurig te situeren. Vooral de laatstgenoemde streek
    trok hem, en hij zou er vaak verblijven. In 1937 en 1938 woonde
    hij in Rome. In deze vooroorlogse jaren schreef Havank dertien
    detectiveromans, waarvan vooral 
    &lt;em&gt;De N.V. Mateor&lt;/em&gt;

    en 
    &lt;em&gt;Er klopt iets niet&lt;/em&gt;, beide uit 1938, en 
    &lt;em&gt;Polka Mazurka&lt;/em&gt;

    uit 1939 indruk maakten. Hoewel hij zijn boeken volgens een
    heel andere formule schreef dan Ivans, waren zij een nog groter
    succes. 'Stop! 'n Havank' luidde in de jaren dertig de bekende
    slagzin op affiches in kiosken en stations. Minister-president
    H. Colijn - een groot liefhebber van detectiveromans - zou
    zelfs bij herhaling de directie van Bruna hebben opgebeld om te
    vragen of de nieuwste Havank al was verschenen.&lt;/p&gt;
&lt;p&gt;De hoofdfiguur in de eerste romans, hoofdinspecteur
    Silv&amp;egrave;re, was naar uiterlijk en culturele belangstelling
    Havanks ge&amp;iuml;dealiseerde evenbeeld: een lange, slanke
    gestalte, met grijsblauwe ogen, een hoog voorhoofd en
    achterover gekamd haar, innemend en opgeruimd, hoewel wat
    eenzelvig van aard, de perfecte gentleman, een gul en goed
    vriend en een onderhoudend causeur. In de loop van de reeks
    'Havankjes' werd Carlier, bedoeld als Silv&amp;egrave;res tegenpool,
    allengs de hoofdpersoon. Door middel van De Schaduw kon Havank
    niet alleen pronken met zijn brede belezenheid in vooral de
    Engelse en Franse klassieken, maar ook uiting geven aan zijn
    afkeer van politici - 'volksmenners' -, moraaltheologen,
    rijkaards en bureaucraten. 'Merkwaardig, hoogst merkwaardig'
    werden de gevleugelde en veel aangehaalde woorden van De
    Schaduw. Naarmate deze figuur scherper vorm kreeg, werden
    Havanks beeldspraak, aforismen en woordspelingen origineler en
    onderging de compositie van zijn romans veranderingen. Ook
    inhoudelijk trad een wijziging op: steeds meer kreeg De Schaduw
    het karakter van een priv&amp;eacute;-detective, zonder nog veel
    binding met de S&amp;ucirc;ret&amp;eacute; nationale. Van 'policiers'
    werden Havanks boeken tot 'romans van avontuur'.&lt;/p&gt;
&lt;p&gt;Havanks politieke sympathie&amp;euml;n lagen nu eens links, dan
    weer rechts. Wel was hij antinazi, waarvan hij ook in zijn
    romans blijk gaf. Bij de Duitse aanval op het westen, in mei
    1940, woonde Havank in Parijs. Hier verbleef hij, met
    onderbrekingen, tot oktober 1942, toen hij er via Spanje en
    Portugal in slaagde naar Groot-Brittanni&amp;euml; te vluchten. Hij
    vond er werk op de afdeling publiciteit van een chemiebedrijf.
    Weldra was hij ook journalistiek actief, onder meer als
    oorlogscorrespondent in het bevrijde Europa en als
    chef-redactie bij het Londense 
    &lt;em&gt;Vrij Nederland&lt;/em&gt;. Het aanbod van een betrekking bij Lord Beaverbrooks krant 
    &lt;em&gt;The Daily Express&lt;/em&gt;

    wees Havank echter af. Uitgever Bruna smeekte herhaaldelijk om
    nieuw werk, en zelf kon hij zich evenmin losmaken van zijn
    verhaalfiguren. In oktober 1946 verscheen er weer een nieuwe
    Havank met de veelzeggende titel: 
    &lt;em&gt;De Schaduw is terug&lt;/em&gt;.&lt;/p&gt;
&lt;p&gt;In Londen had Havank Cynthia Vickers leren kennen, de
    dochter van een hoge koloniaal-bestuursambtenaar en de
    gescheiden moeder van drie kinderen. In 1946 trouwden zij,
    waarna een zwervend bestaan volgde. Na een jaar in Londen te
    hebben gewoond vestigden zij zich van 1947 tot 1950 in
    Heemstede. Daarna verbleef het echtpaar met onderbrekingen in
    Cagnes-sur-Mer aan de C&amp;ocirc;te d'Azur. Deze plaats werd in
    1953 verruild voor het goedkopere Palma de Mallorca. Van een
    harmonieus huwelijk was geen sprake. De echtelieden hadden
    voortdurend onenigheid. Vaak ging het daarbij over de karige
    financi&amp;euml;n, omdat Havank evenmin als zijn in welstand
    grootgebrachte echtgenote met geld kon omgaan. Door een
    incompatibilit&amp;eacute; des humeurs had hun relatie een
    stormachtig karakter, waarbij Cynthia hem steeds ontvluchtte en
    hij troost zocht in de fles en in 'tussentijdse avontuurtjes'.
    Uiteindelijk zou Cynthia, die geen woord Nederlands sprak en
    Havanks boeken nooit las, zich in 1955 definitief in Londen
    vestigen. De sporen van deze huwelijksperikelen zijn in de
    romans terug te vinden. Tussen De Schaduw en zijn - naar
    Cynthia gemodelleerde - 'eeuwige verloofde' Aranea Forster kwam
    het vanaf 
    &lt;em&gt;Het geheim van de zevende sleutel&lt;/em&gt;

    uit 1951 eveneens tot een verwijdering.&lt;/p&gt;
&lt;p&gt;De zwervend doorgebrachte jaren vijftig, toen hij door 'God,
    alleman en Cynthia' verlaten was, waren voor Havank een weinig
    creatieve periode. Naast eigen werk als 
    &lt;em&gt;De zwarte pontifex&lt;/em&gt;

    en 
    &lt;em&gt;Spaanse pepers&lt;/em&gt;

    , uit respectievelijk 1952 en 1954, moesten vooral vertalingen
    voor inkomsten zorgen, voornamelijk van werk van de Britse
    detectiveschrijver Leslie Charteris, de schepper van The Saint,
    met wie hij zich verwant voelde. Het ging Havank slecht; hij
    dronk veel en had steeds vaker last van neerslachtigheid. Na
    een val op een rotspunt op Mallorca in 1957, waarbij hij een
    rib brak en een long beschadigde, moest hij in een Utrechts
    ziekenhuis herstellen. Daar omarmde hij weer het katholieke
    geloof. Havank matigde zijn alcoholgebruik, ging in
    Zuid-Engeland op het platteland wonen om er geconcentreerd te
    werken en bezocht in de weekends zijn vrouw in Londen.&lt;/p&gt;
&lt;p&gt;Hoewel de uitgave in pocketvorm van zijn romans een groot
    succes werd, waren de schulden bij zijn uitgever door
    voorschotten zo opgelopen dat Havank van 1956 tot 1960 zijn
    royalties moest afstaan. Een in Groot-Brittanni&amp;euml; opgelopen
    liesbreuk, gevolgd door buikvliesontsteking, leidde in 1963 tot
    een ziekenhuisopname in Nederland, ditmaal in Leeuwarden. Na
    zijn genezing nam Havank zijn intrek in het dicht bij zijn
    geboortehuis gelegen Hotel 'Amicitia'. De hoteleigenaar kreeg
    van uitgever Bruna het verzoek Havanks financi&amp;euml;n te
    beheren, een taak die hij nauwgezet en discreet uitvoerde.
    Tijdens zijn verblijf in het Leeuwardense ziekenhuis had Havank
    overigens een relatie aangeknoopt met de 38 jaar jongere
    verpleegster Tonia Damsma, die hem tot zijn dood trouw zou
    blijven.&lt;/p&gt;
&lt;p&gt;In deze jaren zocht Havank graag de publiciteit, die hij
    aanvankelijk uit hang naar mystificatie had geschuwd. Hij leek
    zich steeds meer met De Schaduw te identificeren. Zo droeg hij
    een bedrieglijk echt lijkend alarmpistool bij zich, waarmee hij
    nu en dan mensen aan het schrikken maakte. Kinderlijk trots was
    Havank op de grijze Triumph Herald met kenteken HVK 55, waarin
    hij met zijn priv&amp;eacute;-maximumsnelheid van 40 km per uur
    rondreed.&lt;/p&gt;
&lt;p&gt;Havank had altijd belangstelling voor spiritistische zaken
    gehad; reeds zijn eerste romans wijzen hierop. Mystiek en
    mysterie kregen hem steeds meer in de ban. Tijdens een verblijf
    op het buiten Dekemastate bij Leeuwarden raakte hij geobsedeerd
    door een een schilderij dat daar hing van de 21-jarige Friese
    jonkvrouwe Anna Maria van Burmania (1733-1808). Havank sprak
    van een 'buitentijdelijke liefdesrelatie'. Hij meende 'een band
    te voelen tussen haar en zijn ziel' en beweerde dat hij zich
    liet leiden door de aanwijzingen die bij het zien van haar
    portret bij hem opkwamen. Zijn laatste twee boeken, 
    &lt;em&gt;Caviaar en coca&amp;iuml;ne&lt;/em&gt;

    uit 1958 en 
    &lt;em&gt;Menuet te middernacht&lt;/em&gt;, getuigen van deze 'inwendige stem'. De laatstgenoemde roman
    was voor driekwart voltooid toen Havank in zijn kamer in hotel
    'Amicitia' aan een hartaanval overleed. Bij zijn begrafenis
    werd er, overeenkomstig zijn wens, een kleurenfoto van het
    portret van zijn muze Van Burmania bij hem in de kist
    gelegd.&lt;/p&gt;
&lt;p&gt;Havank schreef 29 romans en twee verhalenbundels. Tijdens
    zijn leven werden er meer dan zes miljoen van verkocht. Na zijn
    dood werden de Schaduwromans met succes door de journalist
    Pieter Terpstra - onder de naam 'Havank-Terpstra' - voortgezet.
    Was Havanks eerste werk nog geschreven in een relatief sober,
    maar toch persoonlijk proza, op den duur ging het komische
    element in zijn taalgebruik een steeds belangrijker plaats
    innemen. In sommige boeken zijn de taalgrappen zelfs zo
    dominant, dat er van het plot niets meer over blijft. Ook leken
    de steeds terugkerende verhaalfiguren in de loop van de tijd
    belangrijker te worden dan de achtervolgde misdadigers. Een
    goede karakteristiek van Havanks werk gaf Ab Visser, die
    enerzijds de 'wijdlopige verbale grapjasserij' hekelde en
    anderzijds 'de zorgeloze vacantiesfeer' die zijn romans
    opriepen, prees (Visser, 80).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie in het Nederlands Letterkundig Museum
  en Documentatiecentrum te 's-Gravenhage en in het Frysk
  Letterkundich Museum en Dokumintaesjesintrum te
  Leeuwarden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;J.P.M. Passage, 
    &lt;em&gt;Bibliografie van H.F. van der Kallen 'Havank' (inclusief de
    Havank-Terpstra's)&lt;/em&gt;

    (Haarlem 1994); C.J. Aarts, 
    &lt;em&gt;Havank-bibliografie, 1946-1955&lt;/em&gt;

    (Amsterdam 2000). Een overzicht van Havanks romans en verhalen
    door J.P.M. Passage in de onder L genoemde bundel 
    &lt;em&gt;In de schaduw van Havank&lt;/em&gt;

    , 93-95.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview in 
  &lt;em&gt;De Telegraaf&lt;/em&gt;

  , 29-7-1950; interview met Cynthia van der Kallen-Vickers door
  Tom Brouwers, in 
  &lt;em&gt;De Telegraaf&lt;/em&gt;

  , 27-1-1967; Ab Visser, 'Schaduw waarom?', in 
  &lt;em&gt;Het klooster van Sint Jurriaan. Pauwhof-herinneringen&lt;/em&gt;

  (Utrecht [etc.] 1974) 76-91; 
  &lt;em&gt;Hoogst merkwaardig. Alles over Havank&lt;/em&gt;

  . Samengest. door Pieter Terpstra (Utrecht [etc.] 1974); Frank
  van Dijl, 'De Schaduw: 'n miljoenenaffaire', in 
  &lt;em&gt;Het Vrije Volk&lt;/em&gt;

  , 18-2-1984; J.P.M. Passage, 'Havanks romans van avontuur: een
  koud kunstje?', in 
  &lt;em&gt;Bzzlletin&lt;/em&gt;

  14 (1986) 137 (juni) 63-72; Henk van der Meulen [e.a.], 
  &lt;em&gt;In de Schaduw van Havank&lt;/em&gt;

  (Drachten [etc.] 1988); Diny van de Manakker, 'De
  eeuwigheidswaarde van Havank', in 
  &lt;em&gt;Vrij Nederland&lt;/em&gt;

  , 15-6-1996; J.P.M. Passage, 
  &lt;em&gt;Havank. Schets van leven en werk&lt;/em&gt;

  (Groningen 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Henk van der Meulen [e.a.], 
  &lt;em&gt;In de Schaduw van Havank&lt;/em&gt;

  (Drachten [etc.] 1988) 74 [Van der Kallen in 1958].&lt;/p&gt;
&lt;p&gt;J.P.M. Passage&lt;/p&gt; 
&lt;dtml-var bwn_footer&gt;</text>
  </biography>
</biodes>

