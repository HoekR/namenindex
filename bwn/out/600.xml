<biodes version="1.0">
  <fileDesc>
    <title>Gortzak, Hendricus (1908-1989)</title>
    <ref target="http://resources.huygens.knaw.nl/bwn1880-2000/lemmata/bwn4/gortzak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gortzak</idno>
    <persName><name type="geslachtsnaam">Gortzak</name>, Hendricus</persName>
    <sex value="1"/>
    <event type="birth" when="1908"/>
    <event type="death" when="1989"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/GORTZAK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gortzak, Hendricus&lt;/strong&gt;, politicus (Amsterdam 25-4-1908 - Amsterdam 31-3-1989). Zoon van Dirk Gerrit Gortzak, werkman, en Hinke Spierenburg.
  Gehuwd op 11-12-1929 met Janna de Vries. Uit dit huwelijk werden
  3 zoons geboren.
  
&lt;img src=&amp;quot;images/GORTZAK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gortzak, Hendricus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Opgroeiend in een arm Amsterdams arbeidersgezin, leerde Henk
    Gortzak de politiek al jong kennen door zijn rebelse vader, een
    steenzetter die actief was in het syndicalistische vakverbond
    Nationaal Arbeids Secretariaat. Na de lagere school moest hij
    vanaf zijn twaalfde jaar werken, eerst als helper op de markt,
    vervolgens als loopjongen en sedert 1922 als leerling in een
    timmerwinkel; vanaf dat jaar volgde hij ook vijf jaar lang de
    nijverheidsavondschool.&lt;/p&gt;
&lt;p&gt;Anders dan zijn meer anarchistisch gezinde vader voelde Henk
    Gortzak zich reeds als jongen tot het communisme aangetrokken.
    Eind 1923 werd hij lid van de Communistische Jeugdbond (CJB),
    waarin hij het spoedig bracht tot hoofdbestuurslid. Gortzak
    ging de jeugdbond ook vertegenwoordigen in het partijbestuur
    van de Communistische Partij Holland (CPH), waarvan hij na het
    bereiken van de voorgeschreven minimumleeftijd onmiddellijk lid
    werd. In 1926 kreeg Gortzak een baan als timmerman in het
    bouwbedrijf, en dit beroep zou hij blijven uitoefenen tot de
    zomer van 1939, zij het met een aantal onderbrekingen: in 1928
    gedurende zeven maanden om zijn militaire dienstplicht te
    vervullen, en vanaf 1930 door korte of lange perioden van
    werkloosheid.&lt;/p&gt;
&lt;p&gt;In deze werkloosheidsperioden deed de leiding van de CPH een
    beroep op zijn volle inzet, want door zijn welsprekendheid,
    goede contactuele eigenschappen en leergierigheid trok Gortzak
    meer en meer de aandacht. In 1931/1932 mocht hij zelfs vijftien
    maanden de lessen volgen aan de Lenin-school van de Komintern
    te Moskou. Aan zijn partijloopbaan leek een ontijdig einde te
    komen toen Gortzak in 1933 uit de CPH geroyeerd werd wegens een
    misverstand over zijn rol bij een bouwvakstaking. Tijdens het
    Jordaanoproer van juli 1934 werd hij echter weer bij het
    partijwerk betrokken en kort daarop opnieuw als lid toegelaten.
    In 1935 was hij zes maanden lang bezoldigd partijinstructeur
    voor de drie noordelijke provincies.&lt;/p&gt;
&lt;p&gt;Gedurende de mobilisatie van 1939/1940 diende Gortzak bij de
    grenstroepen in Zuid-Limburg. Reeds in de ochtend van 10 mei
    1940 krijgsgevangen gemaakt, belandde hij in een kamp in
    Pommeren. Na op 11 juni in Nederland te zijn teruggekeerd werd
    Gortzak bij de activiteiten van de illegaal geworden
    Communistische Partij van Nederland (CPN) ingeschakeld.
    Aanvankelijk werkte hij bij de barakkenbouw in Schellingwoude,
    maar nadat hij tijdens de Februaristaking van 1941 de arbeiders
    daar tot staken had aangezet, moest hij onderduiken. De
    daaropvolgende drie jaar woonde Gortzak meestentijds in
    Utrecht, waar hij de leiding had van een CPN-groep die illegaal
    drukwerk verspreidde en geld ophaalde voor onderduikers. Op 11
    juni 1944 bij een treincontrole gearresteerd, belandde hij, via
    de Scheveningse strafgevangenis en kamp Vught, in september
    1944 in het concentratiekamp Sachsenhausen. Na hier op 23 april
    1945 door het sovjetleger te zijn bevrijd, keerde hij niet
    direct naar huis terug, doch liet hij zich door een oude
    Komintern-kennis, R. Gyptner, overhalen om mee te werken bij de
    heropbouw van de Kommunistische Partei Deutschlands in Potsdam.
    Pas begin september 1945 was hij terug in Amsterdam.&lt;/p&gt;
&lt;p&gt;Door zijn verblijf in het concentratiekamp had Gortzaks
    gezondheid zozeer geleden dat van een terugkeer in het bouwvak
    geen sprake kon zijn. De op dat moment tienduizenden leden
    tellende CPN kon hem echter goed gebruiken, en in oktober 1945
    werd hij bezoldigd politiek secretaris van het district
    Amsterdam. Vanaf november 1945 was hij tevens
    CPN-fractievoorzitter in de Amsterdamse gemeenteraad, wat hij
    tot zijn breuk met de partij in 1958 zou blijven. Bij de
    raadsverkiezingen van 1946, 1949 en 1953 was hij
    lijstaanvoerder. Van 1950 tot 1962 had hij bovendien zitting in
    de Provinciale Staten van Noord-Holland.&lt;/p&gt;
&lt;p&gt;Naast zijn werk in Amsterdam verwierf Gortzak, als een van
    de beste en populairste sprekers van de CPN, ook op landelijk
    niveau snel bekendheid. Het partijcongres van december 1947
    koos hem in het partijbestuur, en na enkele jaren kwam hij ook
    in het dagelijks bestuur. Op 26 juli 1948 deed Gortzak zijn
    intrede in de Tweede Kamer, waarin hij weldra een der
    voornaamste woordvoerders van de communisten werd. Van 1952 tot
    1958 trad hij tevens op als fractievoorzitter.&lt;/p&gt;
&lt;p&gt;Gortzak bracht door zijn optreden aanvankelijk in de Tweede
    Kamer een demagogisch element, dat wel de debatten van het
    parlement verlevendigde, maar daarmee nog niet het peil
    verhoogde. Gaandeweg ontwikkelde hij zich echter tot een
    uitgesproken goed kamerlid. Onderwijs en woningbouw werden zijn
    specialisme - hij maakte jarenlang deel uit van de
    desbetreffende vaste kamercommissies -, maar daarnaast bewoog
    hij zich op tal van andere terreinen waar politieke debatten te
    voeren waren. Ook in de toenmalige sfeer van polarisatie
    herkenden de meesten in Gortzak achter de demagogische
    volksredenaar de gemoedelijke, redelijke mens die, in scherpe
    tegenstelling tot algemeen secretaris Paul de Groot, altijd
    enig begrip bleef opbrengen voor de denkwijze en de
    persoonlijke kwaliteiten van tegenstanders en het contact met
    hen nooit volledig verbrak. Al v&amp;oacute;&amp;oacute;r het grote
    conflict van 1957 was er dan ook een zekere afstand gegroeid
    tussen de aanvankelijk zo populaire Gortzak en de fanatieke
    kern van het partijkader. Gortzak en de meeste andere
    CPN-kamerleden raakten meer en meer ge&amp;iuml;rriteerd door het
    optreden van De Groot, die enerzijds het parlementaire werk
    ostentatief geringschatte, anderzijds per se zelf kamerlid
    wilde blijven en het werk van de fractie dirigeerde.&lt;/p&gt;
&lt;p&gt;Het waren de gebeurtenissen van 1956 - Chroetsjtsjovs
    onthullingen over Stalin en de door sovjettroepen onderdrukte
    opstand in Hongarije - die mensen als Gortzak van irritatie
    jegens de partijleiding tot openlijke oppositie brachten.
    Gortzak en zijn medestanders - Frits Reuter, Bertus Brandsen en
    anderen - wilden aan de 'destalinisatie' gevolgen voor de CPN
    zelf verbinden. Het conflict, dat zich toespitste op de kwestie
    van de verhouding tussen de CPN en de Eenheids Vakcentrale,
    vond op 4 april 1958 zijn ontknoping in het royement van
    Gortzak, Reuter, Brandsen en partijvoorzitter Gerben Wagenaar
    uit de CPN. Tegen alle gebruiken in weigerden Gortzak,
    Wagenaar, Brandsen en Rie Lips-Odinot - die iets later werd
    geroyeerd - echter hun kamerzetel op te geven: als
    onafhankelijke groep bleven zij naast de drie offici&amp;euml;le
    CPN'ers in de Tweede Kamer zitten.&lt;/p&gt;
&lt;p&gt;In mei 1958 begon de uitgave van 
    &lt;em&gt;De Brug. Maandblad voor Vrede en Socialisme&lt;/em&gt;

    onder hoofdredacteurschap van Gortzak, dat in hoofdzaak
    aanvallen op de CPN bevatte. Tot grote verontwaardiging van de
    CPN'ers nam de 'Bruggroep' met een eigen kandidatenlijst,
    waarop Gortzak de tweede plaats innam, deel aan de
    kamerverkiezingen van maart 1959. Met 0,58% van de stemmen
    bleef zij echter beneden de kiesdeler, zodat er aan Gortzaks
    kamerlidmaatschap een einde kwam. Na dit echec verdween een
    deel van de 'Brug'-aanhangers uit de politiek. Gortzak behoorde
    evenwel tot de groep die doorzette en in juni 1959 de
    Socialistische Werkerspartij (SWP) oprichtte, waarvan 
    &lt;em&gt;De Brug&lt;/em&gt;

    het orgaan werd.&lt;/p&gt;
&lt;p&gt;Dat de SWP nooit echt van de grond is gekomen, lag mede
    daaraan dat de lege ruimte tussen CPN en Partij van de Arbeid,
    waarin de SWP had moeten gedijen, reeds was ingenomen door de
    in 1957 opgerichte Pacifistisch-Socialistische Partij (PSP).
    Toen de raadsverkiezingen van 1962 een echec voor de SWP
    werden, begon een deel van de SWP-leden dan ook toenadering tot
    de PSP te zoeken. Het einde kwam toen de ledenvergadering op 18
    december 1965 besloot de SWP op te heffen. In het laatste
    nummer van 
    &lt;em&gt;De Brug&lt;/em&gt;

    riep de redactie, door Gortzak geleid, haar lezers op om lid te
    worden van de PSP. Zelf zette hij deze stap in 1966, niet
    zonder aarzelingen van beide kanten, daar hij als marxist tot
    dan toe het pacifisme had afgewezen. Niettemin kreeg Gortzak al
    snel aanzien in zijn nieuwe partij. Hij werd redacteur en later
    hoofdredacteur van het partijblad 
    &lt;em&gt;Radikaal&lt;/em&gt;

    . Bij de kamerverkiezingen van 1967 stond hij op de
    PSP-kandidatenlijst, en op 3 juni 1969 kon hij - wegens een
    vacature-Lankhorst - na tien jaar in het parlement terugkeren.
    Hij bleef lid tot mei 1971, toen de PSP bij nieuwe verkiezingen
    twee van haar vier zetels verloor.&lt;/p&gt;
&lt;p&gt;Bij zijn terugkeer in de Tweede Kamer werd Gortzak door de
    CPN-fractie ongehoord vijandig bejegend. Zij verklaarde zelfs
    tegen elke door hem ingediende motie te zullen stemmen,
    ongeacht de inhoud. Toch heeft dit nieuwe kamerlidmaatschap, na
    een periode waarin hij zijn oude beroep van timmerman weer had
    opgenomen, voor Gortzak zelf grote positieve betekenis gehad:
    hij voelde zich als politicus en links-socialist
    gerehabiliteerd. Opmerkelijk is dat hij als kamerlid de
    radicalisten in de PSP, die zijn komst verwelkomd hadden,
    teleurstelde en de meer gematigden, die hem gewantrouwd hadden,
    voor zich innam: hij toonde zich een bemiddelende en
    samenbindende figuur. De steeds scherpere interne partijstrijd
    van de vroege jaren zeventig stuitte hem dan ook tegen de
    borst, en in maart 1973 legde hij de hoofdredactie van 
    &lt;em&gt;Radikaal&lt;/em&gt;

    neer, toen de algemene ledenvergadering zich in meerderheid
    tegen samenwerking met de PVDA had uitgesproken. Kort daarop
    verliet hij de PSP.&lt;/p&gt;
&lt;p&gt;Sindsdien stond Gortzak buiten de partijpolitiek, maar bij
    allerlei gelegenheden bleef hij zijn mening over heden en
    verleden uiten. Vanaf 1981 woonde hij in een bejaardenwoonoord
    in Amsterdam, waar hij tot zijn dood voorzitter van de
    bewonerscommissie was. In openbare uitspraken uit zijn latere
    jaren had Gortzak vaak beklemtoond dat hij innerlijk 'altijd
    communist gebleven' was. De indruk dat hij na 1959 geestelijk
    was blijven stilstaan werd echter volkomen weggenomen bij het
    verschijnen van zijn autobiografie 
    &lt;em&gt;Hoop zonder illusies. Memoires van een communist&lt;/em&gt;

    . Het is een verrassend zelfkritisch en van veel historisch
    inzicht getuigend boek, waaruit bleek dat Gortzak de
    ontwikkelingen in het socialistische kamp steeds oplettend was
    blijven volgen en er allerlei conclusies uit had getrokken.&lt;/p&gt;
&lt;p&gt;Gortzak was een boven de middelmaat bekwaam
    parlementari&amp;euml;r, een zeer goed - zij het ook de demagogie
    niet schuwend - redenaar en een leergierig man met bereidheid
    tot zelfkritiek. Een echte politieke leider, die op beslissende
    momenten een lijn wist aan te geven en anderen van de juistheid
    daarvan kan overtuigen, was hij echter niet, en dit is de reden
    dat hij het moest afleggen tegen een man als Paul de Groot.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde autobiografie en talrijke
    artikelen in dagbladen en tijdschriften, vooral in 
    &lt;em&gt;De Waarheid&lt;/em&gt;

    , 
    &lt;em&gt;Politiek en Cultuur&lt;/em&gt;

    , 
    &lt;em&gt;De Brug&lt;/em&gt;

    en 
    &lt;em&gt;Radikaal&lt;/em&gt;

    : 
    &lt;em&gt;Wat wij deden! De communisten in de Tweede Kamer&lt;/em&gt;

    (Amsterdam, 1952); 
    &lt;em&gt;Het stakingsrecht&lt;/em&gt;

    (Amsterdam, 1958).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Het Parool&lt;/em&gt;

  , 1-4-1989; 
  &lt;em&gt;NRC Handelsblad&lt;/em&gt;

  , 3-4-1989 en 
  &lt;em&gt;Bevrijding&lt;/em&gt;

  33 (1989) 5 (mei) 1: interview door Martin Ruyter, in 
  &lt;em&gt;de Volkskrant&lt;/em&gt;

  , 23-12-1965; interview door Aad van der Mijn, in 
  &lt;em&gt;Het Parool&lt;/em&gt;

  , 23-12-1965; Wouter Gortzak, 
  &lt;em&gt;Kluiven op een buitenbeen. Kanttekeningen bij enige naoorlogse
  ontwikkelingen van het Nederlandse communisme&lt;/em&gt;

  (Amsterdam, 1967); A.A. de Jonge, 
  &lt;em&gt;Het communisme in Nederland. De geschiedenis van een politieke
  partij&lt;/em&gt;

  ('s-Gravenhage, 1972); interview met Wouter Gortzak door Ischa
  Meijer, in 
  &lt;em&gt;Haagse Post&lt;/em&gt;

  , 26-7-1980; 
  &lt;em&gt;De moeizame destalinisatie van de&lt;/em&gt;

  CPN. Documentatie over het conflict tussen de CPN en de
  Bruggroep, toen en nu. Red. van Joost Divendal [e.a.] (Amsterdam,
  1982); interview door Cees Veltman, in 
  &lt;em&gt;Hervormd Nederland&lt;/em&gt;

  , 1-5-1982; Martin Schouten, 
  &lt;em&gt;Voor de oorlog. Herinneringen aan de jaren '30&lt;/em&gt;

  (Amsterdam, 1982); Arnold Koper, 
  &lt;em&gt;Onder de banier van het stalinisme. Een onderzoek naar de
  geblokkeerde destalinisatie van de&lt;/em&gt;

  CPN (Amsterdam, 1984); interview met Henk-Jan en Wouter Gortzak
  door Milou van Rossum, in 
  &lt;em&gt;HP/de Tijd&lt;/em&gt;

  , 15-1-1993. In 1982 vervaardigde Gerrard Verhage de documentaire
  
  &lt;em&gt;De Berg&lt;/em&gt;

  , een gefilmd groepsportret van vijf Nederlandse communisten,
  onder wie Henk Gortzak en zijn echtgenote.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 53272 [Gortzak in januari 1965].&lt;/p&gt;




&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

