<biodes version="1.0">
  <fileDesc>
    <title>Vogel, Jean Philippe (1871-1958)</title>
    <ref target="http://resources.huygens.knaw.nl/bwn1880-2000/lemmata/bwn4/vogel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vogel_4</idno>
    <persName><name type="geslachtsnaam">Vogel</name>, Jean Philippe</persName>
    <sex value="1"/>
    <event type="birth" when="1871"/>
    <event type="death" when="1958"/>
    <state type="occupation">sanskritist</state>
    <state type="occupation">archeoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vogel, Jean Philippe&lt;/strong&gt;, sanskritist en archeoloog ('s-Gravenhage 9-1-1871 - Oegstgeest 10-4-1958). 
Zoon van Johan Gregorius Vogel, advocaat, en Jeanne Adrienne du
  Quesne. Gehuwd op 15-4-1913 met Maria Strumphler. Uit dit
  huwelijk werden geen kinderen geboren.
  

  

  
  &lt;/p&gt;
&lt;p&gt;Door de verhuizingen die de loopbaan van de vader met zich
    bracht, ontving Vogel zijn scholing achtereenvolgens in Alphen
    aan den Rijn, Rotterdam, Alkmaar, Haarlem en ten slotte
    Amsterdam. Na het eindexamen gymnasium liet hij zich in 1890
    inschrijven aan de Universiteit van Amsterdam voor de studie
    Nederlandse letteren. Zijn weloverwogen en verzorgde
    taalgebruik draagt er mogelijk de sporen van. Pas na het
    kandidaatsexamen in 1893 gaven de colleges van prof. C.C.
    Uhlenbeck - Sanskrit was in die tijd nog verplicht voor
    neerlandici - hem de inspiratie die hij zocht. Ook reisde hij
    samen met J. Huizinga naar Leiden om de privatissima
    Sanskrit-literatuur van H. Kern te volgen. Op 5 juli 1895 legde
    Vogel het doctoraal examen af. Twee en een half jaar later, op
    15 december 1897, volgde zijn promotie bij Uhlenbeck op 
    &lt;em&gt;Het leemen wagentje&lt;/em&gt;

    , een vertaling en kritische studie van Sudraka's klassieke
    toneelstuk 
    &lt;em&gt;Mrcchakatika&lt;/em&gt;

    . In deze dissertatie bracht hij op plechtige en verheven toon
    zijn romantische visie op het oude India tot uitdrukking,
    geheel in overeenstemming met de wijze waarop toen het
    Sanskrit, dat werd gezien als een 'bron van wijsheid', werd
    benaderd.&lt;/p&gt;
&lt;p&gt;Na vervolgens in Amsterdam twee jaar lang als privaatdocent
    colleges Sanskrit te hebben gegeven vertrok hij in 1899 naar
    Brits-Indi&amp;euml;. Het doel van deze reis was tweeledig: hij
    wilde zowel archiefmateriaal en monumenten van dienaren van de
    Verenigde Oostindische Compagnie die in India hadden gewoond en
    gereisd, opsporen als het Sanskrit, dat in Europa als een dode
    taal werd onderwezen, leren spreken. Vogel bezocht daartoe
    Jaipur, en verbleef drie maanden in Benares. Bij zijn vertrek
    kon hij zijn leraar dan ook in deze taal bedanken. Belangrijker
    was echter dat hij op weg naar Kashmir in een Sanskrit-gesprek
    gewikkeld raakte met de archeoloog en ontdekkingsreiziger Aurel
    Stein. Deze introduceerde hem bij het wetenschappelijk
    instituut te Lahore dat onder de naam van Archaeological Survey
    of India onderzoekingen en opgravingen liet verrichten en op
    systematische wijze inventaris hield van archeologische
    vondsten en vindplaatsen.&lt;/p&gt;
&lt;p&gt;Het instituut bevond zich bij Vogels bezoek juist in een
    fase van reorganisatie. Dit opende de mogelijkheid de
    Nederlander in 1901 aan te stellen als superintendent van de
    zogeheten Northern Circle, die het huidige Pakistan en een
    groot deel van Noord-India (Punjab en Uttar Pradesh) omvatte,
    een gebied zo groot als Frankrijk en Duitsland te zamen. Van
    1910 tot 1912 trad Vogel op als officiating director-general of
    archaeology voor het gehele Zuidaziatische subcontinent. Als
    superintendent was hij goed op zijn plaats. Behalve het geven
    van leiding behoorden tot zijn taak het beheren van monumenten,
    het leiden van opgravingen - onder meer te Kasia, Mathura en
    Saheth-Maheth -, het bewerken van museumcollecties en de
    epigrafie. Aan de twaalf 
    &lt;em&gt;Annual Reports&lt;/em&gt;

    die tussen 1901 en 1913 onder zijn beheer uitkwamen, leverde
    hij achttien bijdragen, die voor het grootste gedeelte de toets
    der kritiek nog steeds kunnen doorstaan. Het was een tijd van
    spectaculaire opgravingen, die leidden tot vaak felle
    geleerdendiscussies. In deze strijd werd de nuchtere filoloog
    Vogel, die zich aan de feiten hield en zich niet tot
    speculaties liet verleiden, meermalen de rol van scheidsrechter
    toebedeeld. In deze jaren kwam hij tot de onderwerpen die hem
    zijn leven lang zouden blijven boeien: de kunst van Mathura -
    waarover hij in 1930 
    &lt;em&gt;La sculpture de Mathur&amp;acirc;&lt;/em&gt;

    publiceerde -, de geschiedenis van het Himalayastaatje Chamba
    en de epigrafie.&lt;/p&gt;
&lt;p&gt;Door het plotselinge overlijden van prof. J.S. Speyer kwam
    in 1913 aan de Leidse universiteit de leerstoel Sanskrit vrij.
    Vogel, met groot verlof in Nederland, werd aangezocht om
    onderwijs te geven in het Sanskrit en zijn letterkunde en de
    Indische Oudheden. Hij aanvaardde het ambt in 1914 met een rede
    getiteld 
    &lt;em&gt;Bronnen tot kennis van het oude Indi&amp;euml;&lt;/em&gt;

    . Het feit dat zijn leeropdracht tevens de oudheden omvatte,
    bood hem de gelegenheid om, behalve op het Sanskrit, zijn
    aandacht te blijven richten op de archeologie van
    Zuid-Azi&amp;euml;. In Nederland ontbrak echter vrijwel alles wat
    voor deze studies nodig was. Daarom richtte hij in 1926 het
    Instituut Kern op, waarvan de bibliotheek en fotocollectie aan
    het einde van zijn leven op internationaal niveau stonden. Een
    belangrijk middel om het vak te ontsluiten was de samenstelling
    van de 
    &lt;em&gt;Annual bibliography of Indian archaeology&lt;/em&gt;

    , waarvan tussen 1926 en 1935 twaalf delen onder Vogels
    supervisie verschenen. Hiermee verwierf hij in het buitenland
    een grote reputatie. In de kwarteeuw van zijn professoraat
    hield Vogel zich vooral bezig met wetenschappelijk werk en het
    begeleiden van studenten. Het typeert Vogel dat hij, toen hij
    zich in 1939 uit de academische wereld terugtrok, aan zijn
    openbare les de titel meegaf 
    &lt;em&gt;Aan mijn oud-leerlingen&lt;/em&gt;

    . De Leidse hoogleraar stond erom bekend dat geen moeite hem te
    veel was om zijn studenten, onder wie een aantal Indi&amp;euml;rs,
    vooruit te helpen.&lt;/p&gt;
&lt;p&gt;Na zijn aftreden als hoogleraar zette Vogel zijn studie
    voort in de geest van zijn voorgaand werk, onder meer met een
    in 1946 gepubliceerde vertaling van een Sanskrit-toneelstuk: 
    &lt;em&gt;De zegelring van R&amp;acirc;ksjasa&lt;/em&gt;

    van Vis&amp;acirc;khadatta en een vertaling uit het Hindi van
    Pr&amp;ecirc;mchand, 
    &lt;em&gt;De zeven lotusbloemen&lt;/em&gt;

    , die in 1949 verscheen. Vogel zou in de kring van kenners en
    deskundigen gewaardeerd worden als een bescheiden, erudiet man
    en een zorgvuldig en diepgaand onderzoeker. Achter veel van
    Vogels werk vermoedt men zijn streven te bemiddelen tussen Oost
    en West en het oude met het nieuwe Zuid-Azi&amp;euml; te
    verbinden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.Ph. Vogel (brieven, dagboeken,
  kaartsystemen, aantekeningen) in het Instituut Kern te
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1928 door A.J. Bernet Kempers, in 
    &lt;em&gt;Bibliographie bouddhique&lt;/em&gt;

    3 (1930/1931) 1-18. Bijgewerkte bibliografie tot 1958 door K.W.
    Lim, in 
    &lt;em&gt;Journal of Oriental Research Madras&lt;/em&gt;

    27 (1957/1958) 17-47.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. Scherman, [n.a.v. vermeend overlijden] in 
  &lt;em&gt;Harvard Journal of Asiatic Studies&lt;/em&gt;

  8 (1944/1945) 227-234; B.Ch. Chhabra, in 
  &lt;em&gt;Journal of the Greater India Society&lt;/em&gt;

  12 (1945) 1-13; 
  &lt;em&gt;India antiqua. A volume of Oriental studies presented... to...
  Vogel...&lt;/em&gt;

  (Leiden, 1947); B.Ch. Chhabra, in 
  &lt;em&gt;Journal of Oriental Research Madras&lt;/em&gt;

  26 (1956/1957) 156-158; G. Coed&amp;egrave;s, in 
  &lt;em&gt;Journal Asiatique&lt;/em&gt;

  245 (1957) 395-397; S. Paranavitana, in 
  &lt;em&gt;Journal of the Ceylon Branch of the Royal Asiatic Society&lt;/em&gt;

  VII NS (1959) 117-118; F.D.K. Bosch, in 
  &lt;em&gt;De Gids&lt;/em&gt;

  (1959) I, 348-359.&lt;/p&gt;
&lt;p&gt;Mw. H.J. 't Hart-van den Muyzenberg&lt;/p&gt; 
&lt;dtml-var bwn_footer&gt;</text>
  </biography>
</biodes>

