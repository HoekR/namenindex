<biodes version="1.0">
  <fileDesc>
    <title>Wilde, Jacob Adriaan de (1879-1956)</title>
    <ref target="http://resources.huygens.knaw.nl/bwn1880-2000/lemmata/bwn2/wilde"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wilde</idno>
    <persName><name type="geslachtsnaam">Wilde</name>, Jacob Adriaan de</persName>
    <sex value="1"/>
    <event type="birth" when="1879"/>
    <event type="death" when="1956"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/WILDEJA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wilde, Jacob Adriaan de&lt;/strong&gt;

, antirevolutionair politicus (Goes 7-1-1879
- 's-Gravenhage 10-1-
1956).

Zoon van Hubertus de Wilde, bakker, wethouder, en gedeputeerde van
Zuid-Holland, en Jacoba Soetens. Gehuwd op 20-10-1905 met Adriana Maria
Kuijpers. Uit dit huwelijk werden 2 zoons en 3 dochters geboren. Na
haar overlijden (10-3-1943) gehuwd op 13-9-1944 met Rosina Nederbagt.
Uit dit huwelijk werd 1 dochter geboren.


&lt;img src=&amp;quot;images/WILDEJA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wilde, Jacob Adriaan de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;De Wilde studeerde na het gymnasium te 's-Gravenhage aan de
Vrije Universiteit rechten en klassieke taal- en letterkunde. De
laatste studie zette hij echter na het kandidaatsexamen niet voort. In
1905 promoveerde hij op stellingen in de rechten aan de Universiteit
van Amsterdam. Hierna vestigde hij zich als advocaat en procureur,
eerst in Goes en vanaf 1908 in 's-Gravenhage.&lt;/p&gt;
&lt;p&gt;Zijn betrokkenheid bij de gang van zaken in de Anti-Revolutionaire
Partij (ARP) bleek voor het eerst naar buiten, toen hij met de brochure

&lt;em&gt;Den leider trouw&lt;/em&gt;

(Goes, 1909) Abraham Kuyper, die hij als secretaris van de door Kuyper
voorgezeten staatscommissie voor de spelling van nabij kende, in de zg.
lintjeszaak verdedigde. Hierbij zou deze, als minister van Binnenlandse
Zaken, in ruil voor door een Amsterdamse koopman in de
ARP-verkiezingskas gestorte gelden bevorderd hebben dat laatstgenoemde
in 1903 een ridderorde had gekregen. In 1913 behoorde De Wilde tot de
medeoprichters van de 
&lt;em&gt;Nieuwe Haagsche Courant&lt;/em&gt;

en 
&lt;em&gt;De Zeeuwse Courant,&lt;/em&gt;

nevenuitgaven van het antirevolutionaire dagblad 
&lt;em&gt;De Rotterdammer;&lt;/em&gt;

tot 1920 bleef hij hoofdredacteur van beide bladen. In 1916 deed hij
zijn intrede in de Haagse gemeenteraad, waarna een voortvarende
carri&amp;egrave;re in politiek en partij volgde. In 1918 werd hij lid van de
Tweede Kamer, in 1919 wethouder van financi&amp;euml;n te 's-Gravenhage
en in 1920 onder Colijn vice-voorzitter van het Centraal Convent van de
ARP, wat hij tot 1949 zou blijven. Na het aftreden van Kuyper als
hoofdredacteur van 
&lt;em&gt;De Standaard&lt;/em&gt;

in 1919 maakte hij deel uit van de redactiecommissie die de functie
waarnam, totdat Colijn in 1922 als hoofdredacteur begon op te treden.
Tot aan zijn ministerschap in 1933 bleef De Wilde kamerlid en
wethouder. In 1923 zag hij zijn wethoudersportefeuille uitgebreid met
bedrijven, en van 1926 tot 1931 was hij tevens voorzitter van de raad
van beheer van het Gemengd Bedrijf der HTM.&lt;/p&gt;
&lt;p&gt;In deze jaren bleek al dat De Wilde een knap bestuurder was. Hij
kenmerkte zich door een joviale en spontane omgang. Daardoor en door
soms haast kinderlijk enthousiasme verwierf hij ook buiten de eigen
kring sympathie. Als antirevolutionair was hij een man van beginselen,
met wie niet viel te marchanderen. Zo verdedigde hij in 1919 in de
Tweede Kamer bij de behandeling van het wetsontwerp-algemeen
vrouwenkiesrecht nog het huismanskiesrecht, waarbij in
antirevolutionaire kring gespeeld werd met de gedachte dat alleen het
(mannelijke) gezinshoofd stemrecht zou krijgen. In later jaren zou hij
zich eveneens verzetten tegen de benoembaarheid van vrouwen in publieke
functies als die van burgemeester, omdat hij zulks strijdig achtte met
het christelijk beginsel. De zondagsrust was hem heilig, en van
geloofsgenoten verlangde hij een zelfde instelling. Toen hij in 1933
minister van Binnenlandse Zaken was geworden, hinderde hij bijv.
J.A.H.J.S. Bruins Slot in zijn burgemeesterscarri&amp;egrave;re, omdat diens
vrouw 's zondags voor het raam placht te borduren. En in 1940 had
hij voorzitter kunnen worden van een door de omroepen voorgenomen
samenwerkingsverband, ware het niet dat de avro een veto uitsprak,
verbolgen als men er daar o.a. nog over was dat hij als minister
geweigerd had op een zondag een studio van die omroep te openen. Met
dit soort gedrag gaf De Wilde er blijk van, beginselvastheid te
prefereren boven aanpassing aan zich wijzigende omstandigheden. Dat zou
hem in de politiek steeds meer parten gaan spelen. Na 1945 was er zelfs
van enige voortgaande ontwikkeling of aanpassing in zijn opvattingen en
overtuigingen geen sprake meer.&lt;/p&gt;
&lt;p&gt;Bij de formatie van zijn tweede kabinet in 1933 dacht Colijn, diep
geschokt door de muiterij op 'De Zeven Provinci&amp;euml;n', dat de
zorg voor de gezagshandhaving het veiligst was in antirevolutionaire
handen. De Wilde kreeg daarom toen Binnenlandse Zaken. Op deze post zou
hij zich het meest bezorgd tonen over de gezagsgetrouwheid van mensen
ter linkerzijde. Lang bleef hij afkerig van de benoeming van
sociaal-democraten tot burgemeester. Als voorzitter van de in 1936
ingestelde grondwetscom-missie verdedigde hij met vuur het voorstel,
dat de tweede termijn overigens niet zou halen, om de
'revolutionaire vertegenwoordiger' te weren, waarbij hij zich
in de Eerste Kamer liet verleiden tot de uitspraak dat hij daarbij
bepaald niet allereerst dacht aan vertegenwoordigers van de
Nationaal-Socialistische Beweging (NSB). En doordat bij de formatie de
radio in zijn portefeuille terecht was gekomen, kon hij, die los van
deze context er toch al scherp op toezag dat politieke uitzendingen
zoveel mogelijk uit de ether geweerd werden, ook de VARA verbieden nog
langer de Internationale uit te zenden en de Vrijdenkers Radio Omroep,
die de godsdienst bestreed en in confessionele kring daarom onder
revolutionaire verdenking stond, zendmachtiging ontnemen.&lt;/p&gt;
&lt;p&gt;Bijzondere aandacht schonk De Wilde aan de relatie van de overheid
met de gemeenten. De crisis van toen vormde de achtergrond waartegen
men de vergroting van de greep van de overheid op de gemeenten onder
zijn ministerschap moet zien. De Wilde wenste dat de overheid de
gemeenten kon dwingen de tering naar de nering te zetten, wanneer deze
er niet eigener beweging toekwamen, bijv. vanwege de politieke wind in
de gemeenteraad. Zo liet hij ook bij wet de uitoefening van de
bestuurstaak in Beerta tijdelijk aan de gemeenteraad, waar de
raadsmeerderheid door de communisten beheerst werd, ontnemen en aan de
burgemeester opdragen (1933-1935).&lt;/p&gt;
&lt;p&gt;In de Kieswet wist De Wilde een belangrijke wijziging aan te
brengen. Om aan het euvel van de niet-serieuze kieslijsten het hoofd te
bieden voerde hij het Engelse stelsel van de waarborgsom in, welke som
verbeurd werd wanneer een lijst niet 75% van de kiesdeler haalde. Bij
de Tweede-Kamerverkiezingen in 1937 bleek de maatregel het bedoelde
effect te sorteren: deden er in 1933 54 partijen mee, in 1937 waren dat
er nog maar 20. De invoering van een kiesdrempel van driemaal de
kiesdeler ter beperking van het aantal kleine fracties lukte hem
evenwel niet.&lt;/p&gt;
&lt;p&gt;Vermeld dient nog te worden dat De Wilde zich ten aanzien van de
radio grote verdienste verwierf door de omroepen op het gebied van de
zendtechniek met succes in de Nederlandsche Omroep Zender Maatschappij
(NOZEMA) tot samenwerking te brengen en dat de onder zijn leiding
voorbereide grondwetswijziging van 1937 een nieuw hoofdstuk aan de
Grondwet toevoegde: 'Van openbare lichamen voor beroep en bdrijf
als sluitstuk van de jarenlange discussie over 'ordening', op
basis van welk hoofdstuk na 1945 de wetgeving op het punt van de
publiekrechtelijke bedrijfsorganisatie ter hand zou worden genomen.&lt;/p&gt;
&lt;p&gt;In 1937, bij de formatie van het vierde kabinet-Colijn, moest De
Wilde, bepaald niet naar zijn zin, Binnenlandse Zaken afstaan. Hij
kreeg nu Financi&amp;euml;n. Het beheer van dit departement heeft hem in
het geheel niet gelegen. Voor dit terrein leken naar het oordeel van
latere critici zijn kennis en ervaring, opgedaan als wethouder, niet
toereikend. Zijn inzichten bleven uitdrukkelijk binnen de grenzen van
het klassieke begrotingsbeleid. Hij stond een beleid voor dat gericht
was op een sluitend budget, en dat dacht hij te kunnen bereiken door
voortzetting van de aanpassingspolitiek van Colijn van de voorgaande
jaren met haar steunverlagingen, loondalingen en bezuinigingen. Maar
hij bleek niet opgewassen tegen de 'spending' ministers, aan
wie bij de formatie, toen de financi&amp;euml;le stiuatie zich rooskleurig
voordeed, allerlei nieuwe uitgaven waren toegestaan en die daaraan
vasthielden, toen de conjunctuur weer omsloeg en bezuinigingen in de
ogen van De Wilde nodiger waren dan ooit. In mei 1939 trad hij af,
omdat hij geen enkele kans meer zag om de begroting voor 1940 sluitend
te maken. Eigenlijk had hij al in de zomer van 1938 willen heengaan,
maar hij had uiteindelijk zich onder de invloed van de Koningin laten
weerhouden van een ministercrisis. In 1939 vormde katholieke minister
van Sociale Zaken, C.P.M. Romme, de aanleiding. Deze weigerde op de
uitgaven voor de werkloosheidsbestrijding te bezuinigen in een mate die
De Wilde noodzakelijk vond. Maar er was ditmaal meer aan de hand dan
alleen een tegenstelling op financieel vlak. De Wilde vreesde dat, als
Romme zijn gang kon gaan, het sociaal-pedagogische element in de
werklozenzorg te veel ruimte zou krijgen en de werkloze jeugd dan
onderworpen zou worden aan roomse opvoeding van staatswege; daaraan
wenste De Wilde niet mee te doen. Hierna keerde hij terug in de Tweede
Kamer en nam hij het voorzitterschap op zich van de Rijkscommissie van
advies voor de werkverruiming en van de Nederlandse
Bakkerij-Stichting.&lt;/p&gt;
&lt;p&gt;In de meidagen van 1940 had generaal H.G. Winkelman hem graag op de
plaats van K.J. Frederiks als secretaris-generaal van Binnenlandse
Zaken gezien, maar na enige aarzeling wees De Wilde het aanbod af. Voor
de Duitsers gold hij achter Colijn als het prominentste lid van de ARP.
Dat bleek wel bij de ontbinding van de ARP in de zomer van 1941, toen
de partijtop werd gearresteerd. De hele groep kwam in Schoorl terecht,
maar Colijn en De Wilde werden afzonderlijk ge&amp;iuml;nterneerd, Colijn
in Valkenburg en De Wilde in Vught. Eind 1941 verhuisde De Wilde naar
het gijzelaarskamp te St. Michielsgestel. Een jaar later vrijgelaten,
nam hij zitting in het Seniorenconvent van de illegale ARP, dat in
1944-1945 functioneerde als een soort schaduw Centraal Comit&amp;eacute;. Bij
de bevrijding werd hij, omdat Colijn inmiddels in 1944 overleden was,
waarnemend voorzitter van de ARP.&lt;/p&gt;
&lt;p&gt;In deze hoedanigheid kreeg hij te maken met de -vergeefse - pogingen
te komen tot een fusie en, toen die van beide kanten niet gewenst
bleek, tot een of andere vorm van samenwerking met de
Christelijk-Historische Unie (CHU). Tijdens zijn gijzelaarsschap had
hij zich in de gesprekken tussen antirevolutionairen en
christelijk-historischen uitgesproken voor nauwere samenwerking,
volgens H.W. Tilanus zelfs fanatiek. Maar nu in 1945 moest hij rekening
houden met de grote reserve in zijn partij. Die maakte hem
terughoudend: 'Om 100.000 Christelijk-Historischen te winnen mogen
we geen 80.000 Anti-revolutionairen verliezen.' (Bosscher, 97)&lt;/p&gt;
&lt;p&gt;Als waarnemend voorzitter raakte De Wilde samen met de uit
gevangenschap teruggekeerde fractievoorzitter in de Tweede Kamer, J.
Schouten, in de zomer van 1945 ook betrokken bij de kabinetsformatie.
Kabinetsdeelneming lieten zij evenwel afspringen op voor
antirevolutionairen typerende gronden. Zij verzetten zich principieel
tegen de wijze waarop de formateurs W. Schermerhorn en W. Drees het
parlement weer in functie dachten te brengen. Dezen wensten de vacante
zetels te laten innemen door personen die in de bezettingstijd naar
voren waren gekomen, terwijl De Wilde en Schouten aanvulling van de
Kamers uit de vooroorlogse kieslijsten de grondwettelijk enig juiste
weg vonden. Ook het voornemen van de formateurs voorlopig geen
verkiezingen uit te schrijven, was voor hen onaardvaardbaar. Het gevolg
was dat zij zich in de Tweede Kamer gingen opstellen als de felste
bestrijders van het nieuwe kabinet.&lt;/p&gt;
&lt;p&gt;In de ARP koos De Wilde opnieuw voor de rol van tweede man. Op de
buitengewone Deputaten-vergadering van januari 1946 verklaarde hij:
'Het is mij een eer en een vreugde te behooren tot de officieren
van den Generalen Staf. Maar de positie van Opperbevelhebber... begeer
ik niet.' (Bosscher, 75) Die liet hij aan Schouten. Nog enige jaren
bleef hij behoren tot het establishment in de ARP. Dat was echter nog
zo beheerst door de opvattingen uit het tijdperk-Colijn dat de ARP
zichzelf buiten de kring van de gouvernementele partijen manoeuvreerde.
Niet alleen in financieel-economisch opzicht huldigde men inmiddels
buiten de partij achterhaald geachte denkbeelden, ook de
onverzettelijke koers van volstrekte behoudendheid in de Indonesische
kwestie bracht de ARP in het isolement, en daaraan leverde De Wilde
zijn bijdrage. Zo baarde hij eens opzien toen hij de progressieve
belastingheffing van de naoorlogse minister van Financi&amp;euml;n, P.
Lieftinck, vergeleek met het systeem-Schacht en de indruk wekte van
Keynes nog nooit gehoord te hebben. Het Indi&amp;euml;beleid van zijn
partij noopte hem er overigens toe in zijn positie van vice-voorzitter
zitting te nemen in het eind 1946 opgerichte Nationaal Comit&amp;eacute;
Handhaving Rijkseenheid, waarvan P.S. Gerbrandy de drijvende kracht
was. Gerbrandy lag om zijn eigenzinnigheid in de ARP altijd al
moeilijk, maar vooral werd hem nog steeds nagehouden dat hij in 1939
was toegetreden tot het kabinet-De Geer en zo 'verraad' had
gepleegd aan Colijn. Voor De Wilde, die een grenzeloze bewondering voor
Colijn koesterde, was het daarom niet gemakkelijk nu Gerbrandy's
felle leiding in de oppositie tegen de Indonesi&amp;euml;politiek te
aanvaarden.&lt;/p&gt;
&lt;p&gt;In 1948 kwam er in feite een einde aan zijn politieke carri&amp;egrave;re.
Hoewel door een groot aantal kiesverenigingen voor de Tweede Kamer
gekandideerd -ten slott was hij een degelijke, ouderwetse
antirevolutionair gebleven, en zo iemand kon rekenen op veel sympathie
in de gereformeerde wereld - was er voor hem geen plaats meer op de
kandidatenlijst. Het partijbestuur vond dat hij ruimte behoorde te
maken voor de noodzakelijke doorstroom. Dat trof hem pijnlijk. Tot 1952
bleef hij nog wel lid van de Eerste Kamer, en in 1953 eerde de ARP hem
met het erelidmaatschap, maar enige invloed bezat hij niet meer. Zijn
dood in 1956 ging vrijwel onopgemerkt in de ARP voorbij. Daarvoor had
hij ook te zeer geleefd in de schaduw, eerst van Colijn en daarna van
Schouten. Bovendien was hij een typische representant van het
tijdperk-Colijn, waarmee de ARP zich toen niet meer zo zeer wilde
identificeren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Het ontslag der ambtenaren bij huwelijk&lt;/em&gt;

(Goes, 1910); 'De positie van den wethouder van financi&amp;euml;n ten
aanzien van het algemeen financieel beleid der gemeente', in 
&lt;em&gt;Gemeentebestuur&lt;/em&gt;

1 (1921) 61-63 en 85-86; 'Staat en financi&amp;euml;n', in 
&lt;em&gt;Schrift en historie. Gedenkboek bij het vijftig-jarig bestaan der
georganiseerde Antirevolutionaire Partij 1878-1928&lt;/em&gt;

(Kampen, 1928) 175-185; 'Jezus Christus en het sociale leven',
in 
&lt;em&gt;Jezus Christus en het menschenleven.&lt;/em&gt;

Samengest. onder leiding van N. Buffinga. 2e dr. (Amsterdam, 1938)
159-182; 'Dr. H. Colijn als partijleider', in 
&lt;em&gt;Een groot vaderlander. Dr. H. Colijn herdacht door tijdgenooten.&lt;/em&gt;

Met inl. van B. Offringa (Leiden, 1947) 168-178; 'Staatkundige
ontwikkeling', in 
&lt;em&gt;Vijftig Jaren. Officieel Gedenkboek ter gelegenheid van het gouden
regeringsjubileum van Hare Majesteit Koningin Wilhelmina Helena Pauline
Maria 1898-1948.&lt;/em&gt;

Onder red. van F. Beelaerts van Blokland (Amsterdam, 1948) 206-218;
samen met C. Smeenk 
&lt;em&gt;Het volk ten baat. De geschiedenis van de AR-partij&lt;/em&gt;

(Groningen, 1949).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Hans Hermans, 
&lt;em&gt;Parlementaire geschiedenis van jaar tot jaar 1938-1939&lt;/em&gt;

(Hilversum, 1939); P.J. Oud, 
&lt;em&gt;Het jongste verleden. Parlementaire geschiedenis van Nederland
1918-1940&lt;/em&gt;

2e dr. (Assen, 1968. 6 dl.); L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969) I, passim; G. Puchinger, 
&lt;em&gt;Colijn en het einde van de coalitie&lt;/em&gt;

(Kampen, 1969-1980. 2 dl.); Hans van den Heuvel, 
&lt;em&gt;Nationaal of verzuild. De strijd om het Nederlandse omroepbestel in
de periode 1923-1947&lt;/em&gt;

(Baarn, 1976); F.J.F.M. Duynstee en J. Bosmans, 
&lt;em&gt;Het kabinet-Schermerhorn-Drees 1945-1946&lt;/em&gt;

(Assen [etc.], 1977); Doeko Bosscher, 
&lt;em&gt;Om de erfenis van Colijn. De ARP op de grens van twee werelden
1939-1952&lt;/em&gt;

(Alphen aan den Rijn, [1980]); P.J. Oud, 
&lt;em&gt;Honderd Jaren. Een eeuw van staatkundige vormgeving in Nederland
1840-1940.&lt;/em&gt;

Bew. en voor de periode na 1940 aangevuld door J. Bosmans. 8e dr.
(Assen, 1982); J. Bosmans, 'De RKSP en de val van Colijn in
1939', in 
&lt;em&gt;Nederlandse Historische Bronnen&lt;/em&gt;

III (Amsterdam, 1983)231-306.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1634.
&lt;/p&gt;


&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

