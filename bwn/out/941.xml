<biodes version="1.0">
  <fileDesc>
    <title>Ki&#195;&#168;s, Paul Charles Joseph (1895-1968)</title>
    <ref target="http://resources.huygens.knaw.nl/bwn1880-2000/lemmata/bwn3/kies"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kies</idno>
    <persName><name type="geslachtsnaam">Ki&amp;egrave;s</name>, Paul Charles Joseph</persName>
    <sex value="1"/>
    <event type="birth" when="1895"/>
    <event type="death" when="1968"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ki&amp;egrave;s, Paul Charles Joseph&lt;/strong&gt;, politicus (Amsterdam 13-4-1895 - Amsterdam 10-7-1968).

  Zoon van Henri Nicolas Ki&amp;egrave;s. leraar, en Maria Hubertina
  Joanna Kirsch. Gehuwd op 6-11-1918 met Catharine Arentine
  Hubenet. Uit dit huwelijk werden geen kinderen geboren. Na
  echtscheiding (16-12-1937) gehuwd op 9-12-1938 met Hendrikje de
  Boer. Uit dit huwelijk werden 3 zoons geboren. Na echtscheiding
  (15-11-1960) gehuwd op 12-9-1961 met Maria Hendrika Berkman. Uit
  dit huwelijk werden geen kinderen geboren. 
  

  
  &lt;/p&gt;
&lt;p&gt;Ki&amp;egrave;s was het tiende kind in een katholiek gezin. Na in
    Amsterdam de 3-jarige HBS te hebben gevolgd liet hij in 1910
    zijn keuze vallen op een militaire opleiding, die begon bij het
    Instructie-Bataljon te Kampen; in 1916 voltooide hij zijn
    officiersopleiding en werd hij tweede luitenant met standplaats
    Amsterdam. Vanaf 1921 was hij commandant van de Kaderlandstorm,
    afdeling Gooi- en Eemland, in welke functie hij zich speciaal
    bezighield met het propageren van de militaire vooropleiding op
    scholen. Zijn eigenzinnige opvattingen over strategie - vooral
    zijn telkens hameren op de onverdedigbaarheid van Nederlands
    grondgebied in oorlogstijd - brachten hem in conflict met zijn
    superieuren. In de militaire denkbeelden van de
    Sociaal-Democratische Arbeiderspartij (SDAP) meende hij
    daarentegen veel van zijn eigen idee&amp;euml;n terug te vinden, en
    in 1925 meldde hij zich plotseling als lid van die partij. Het
    Partijbestuur (PB) van de SDAP benoemde Kies prompt in de
    militaire commissie van de partij; ook werd hij medewerker van
    het partijdagblad 
    &lt;em&gt;Het Volk.&lt;/em&gt;

    In 1926 als officier al op non-actief gesteld, werd Ki&amp;egrave;s
    in 1927 op eigen verzoek uit de dienst ontslagen. Hij kreeg
    toen een klein pensioen, dat hem in de politiek, waaraan hij
    zich de nu volgende vijftien jaar geheel zou wijden, een zekere
    mate van onafhankelijkheid verleende.&lt;/p&gt;
&lt;p&gt;In de SDAP en haar nevenorganisaties was Ki&amp;egrave;s van het
    begin af aan een moeilijke figuur. Zijn opvattingen over
    defensie (tegen pacifisme, maar ook tegen een nationaal leger)
    wekten verwarring. Zijn neiging om aan te pappen met de
    communisten leidden al in 1928 tot zijn ontslag als militair
    medewerker van 
    &lt;em&gt;Het Volk.&lt;/em&gt;

    Daarna ging hij vooral werken voor de Nederlandsche Arbeiders
    Sport-bond (NASB) en kwam daarbij, nog in 1928, als bestuurslid
    van de Amsterdamse afdeling voor het eerst in botsing met de
    toenmalige voorman van de Arbeiders Jeugdcentrale (AJC) Koos
    Vorrink, die hij later herhaaldelijk op zijn weg zou ontmoeten:
    Ki&amp;egrave;s wilde de 13- tot 18-jarige leden van de NASB in een
    aparte organisatie, 'Rode Valken', onderbrengen en deed daarmee
    de eveneens 'Rode Valken' geheten onderorganisatie van Vorrinks
    AJC concurrentie aan; het hoofdbestuur van de NASB desavoueerde
    Ki&amp;egrave;s en liet zijn 'Rode Valken' ontbinden. In 1932 vond
    Kies opnieuw het hoofdbestuur tegenover zich, namelijk toen hij
    uit leden van de Amsterdamse NASB vendels voor een weerafdeling
    vormde; het niet opvolgen van het bevel om deze vendels te
    ontbinden leidde tot het royement van de hele Amsterdamse
    NASB-afdeling, die zich onder Ki&amp;egrave;s' leiding nog enige tijd
    als zelfstandige organisatie staande hield. Inmiddels was Kies
    zich vooral gaan wijden aan de vredesbeweging, waartoe hij -
    geheel buiten de SDAP-leiding om - een overkoepelende
    Vredescentrale oprichtte met een door hem geredigeerd blad. 
    &lt;em&gt;Oorlog of Vrede,&lt;/em&gt;

    dat van januari 1931 tot juni 1936 is verschenen. Hij werkte
    samen met o.a. de vrijzinnig-democraat prof. D. van Embden en
    de oud-katholiek prof. C.G. van Riel. Naast Ki&amp;egrave;s'
    politieke denkbeelden en zijn eigenzinnige en soms nogal
    bizarre optreden wekten ook zijn zakelijke transacties weinig
    vertrouwen; zo werd een 'sport- en recreatiecentrum voor de
    arbeidersklasse' op het in 1930 door hem aangekochte landgoed
    Amstelrust een financi&amp;euml;le mislukking.&lt;/p&gt;
&lt;p&gt;Tot een onherstelbare breuk met de SDAP kwam het als gevolg
    van Ki&amp;egrave;s' werkzaamheden als onbezoldigd propagandist in
    1932/ 1933. Hij vervulde toen talrijke spreekbeurten in
    Friesland en wist - met volslagen negatie van de gematigde
    koers van de partijleiding - door zijn radicale wijze van
    spreken het hart van zijn Friese gehoor te stelen. Bij de
    Tweede-Kamerverkiezingen van 1933 stond hij in de Friese
    kiesring op de vierde - net niet verkiesbare - plaats van de
    kandidatenlijst. Toen hij bij de verkiezingen van 1937 echter
    door ingrijpen van Vorrink op de tiende plaats terechtkwam,
    begonnen zijn aanhangers in Friesland een campagne om
    voorkeurstemmen op Ki&amp;egrave;s uit te brengen. Hij kreeg
    inderdaad een groot aantal voorkeurstemmen (circa 10.500), niet
    genoeg echter voor een voorkeurszetel. Na de verkiezingen
    stuurden Vorrink en fractievoorzitter J.W. Albarda op een
    royement van Kies aan, wat tot een lange en onverkwikkelijke
    reeks vergaderingen in het Friese partijgewest leidde. Ten
    slotte lokte de grillige Ki&amp;egrave;s zelf een ontknoping uit door
    via het CPN-orgaan 
    &lt;em&gt;Het Volksdagblad&lt;/em&gt;

    weer met de communisten aan te pappen; nu had Vorrink
    gemakkelijk spel, en op 4 december 1937 werden Kies en zes
    medestanders uit de SDAP geroyeerd. Honderden Friese SDAP'ers
    zegden daarop hun lidmaatschap op. Een aantal van hen richtte
    een Vereeniging 'Het Vrije Woord' op, met een eveneens 
    &lt;em&gt;Het Vrije Woord&lt;/em&gt;

    geheten weekblad. Nadat het SDAP-congres van april 1938 de
    houding van het PB in de zaak-Ki&amp;egrave;s had goedgekeurd, zette
    deze de Vereeniging 'Het Vrije Woord' om in de Troelstra
    Beweging Nederland (TBN), onder zijn voorzitterschap; ongeveer
    2000 Friese sociaal-democraten sloten zich erbij aan.&lt;/p&gt;
&lt;p&gt;In de maanden tot mei 1940 voerde de TBN een uitgesproken
    links-radicale politiek, met streven naar een Volksfront van
    sociaal-democraten en communisten; met de Communistische Partij
    van Nederland (CPN) werden lange, zij het ten slotte
    onsuccesvolle onderhandelingen gevoerd over samenwerking bij de
    Statenverkiezingen van 1939 (waarbij de TBN in Friesland 8647
    en in Noord-Holland 3000 stemmen kreeg). Op nazi-Duitsland deed
    Ki&amp;egrave;s in zijn blad felle aanvallen. Niettemin werd hij op
    10 mei 1940 ge&amp;iuml;nterneerd, waarschijnlijk als 'linkse
    extremist' en ook wegens contacten met een Duitse vluchteling
    die later Gestapo-agent bleek te zijn.&lt;/p&gt;
&lt;p&gt;Direct na zijn vrijlating bood deze Duitser - een zekere dr.
    Handtke - Ki&amp;egrave;s zijn bemiddeling aan om een rol te spelen
    in het nu bezette Nederland. Ki&amp;egrave;s greep die kans en
    ontwikkelde zich blijkens zijn artikelen in 
    &lt;em&gt;Het Vrije Woord&lt;/em&gt;

    (vanaf 25 mei '40 weer verschijnend) in razend tempo tot
    nationaal-socialist. Ook reisde hij met een Duitse SS-officier
    Friesland af om vrijwilligers voor de Waffen-SS te werven. De
    TBN werd gereorganiseerd volgens het 'leidersbeginsel' (met
    Ki&amp;egrave;s als 'politiek leider' aan de top), de weinige joodse
    leden werden begin 1941 uitgestoten. Op 1 juli 1941 besloot
    Kies zijn beweging, waarvan de meeste vooroorlogse leden
    intussen bedankt hadden, te laten opgaan in de op annexatie bij
    Duitsland gerichte Nationaal-Socialistische Nederlandsche
    Arbeiderspartij (NSNAP) van E.H. ridder Van Rappard; Kies zelf
    werd in deze partij 'inspecteur in Friesland'. Reeds in
    december 1941 bevalen de Duitse bezetters echter de opheffing
    van de NSNAP, ten gunste van het monopolie van de
    Nationaal-Socialistische Beweging (NSB). Ki&amp;egrave;s trok zich
    toen terug uit de politiek, en hij werd in Amsterdam in de
    firma van zijn broer deelgenoot in een zeer lucratieve handel
    in dakbedekkingsmateriaal. Pas in het laatste halfjaar van de
    oorlog, vanaf herfst 1944, heeft hij nog een kleine politieke
    rol gespeeld: hij mocht toen van de Duitsers wekelijks, als 'De
    Amsterdammer', pro-Duitse en anti-geallieerde radiopraatjes
    houden.&lt;/p&gt;
&lt;p&gt;Bij de bevrijding van Friesland in Drachten gearresteerd,
    verscheen Ki&amp;egrave;s op 30 november 1948 voor het Bijzonder
    Gerechtshof te Leeuwarden, dat hem op 17 december veroordeelde
    tot 20 jaar gevangenisstraf met verlies van de kiesrechten voor
    het leven, het recht om openbare ambten te bekleden en het
    recht om bij de gewapende macht te dienen. Deze uitspraak werd
    op 9 januari 1950 door de Bijzondere Raad van Cassatie
    bevestigd. Deze relatief zware straf werd aan Ki&amp;egrave;s
    opgelegd op grond van zijn propagandistische activiteiten en
    zijn hulpverlening bij het ronselen van vrijwilligers voor de
    Duitse strijdkrachten en politie; de beschuldiging dat hij ook
    'V-M&amp;auml;nner' voor de SD zou hebben geworven, werd door de
    rechters niet bewezen geacht.&lt;/p&gt;
&lt;p&gt;Op 12 maart 1959 werd Kies uit gevangenschap ontslagen,
    waarna hij tot zijn dood teruggetrokken in Amsterdam
    leefde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Dienstweigering&lt;/em&gt;

    (Amsterdam, 1926); 
    &lt;em&gt;S.D.A.P. en landsverdediging. Ontwerp organisatie ener
    nationale weermacht&lt;/em&gt;

    (Berlikum, [1936]); 
    &lt;em&gt;Sterft, gij oude vormen en gedachten&lt;/em&gt;

    (Amsterdam, [1941]). Verder als brochure uitgegeven
    redevoeringen en tal van artikelen in kranten en
    tijdschriften.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. Scheps, 
  &lt;em&gt;Eer en ideaal. De &amp;quot;0pen brief van de Troelstra beweging
  Nederland&amp;quot; beantwoord&lt;/em&gt;

  (Den Dolder, [1941]); Frans Nieuwenhof, 'Paul Charles Joseph
  Ki&amp;egrave;s' in 
  &lt;em&gt;Mededelingenblad. Orgaan van de Nederlandse Vereniging tot
  beoefening van de Sociale Geschiedenis&lt;/em&gt;

  (1969) 35 (maart); 'Het 'geval' Paul Charles Joseph Ki&amp;egrave;s',
  in 
  &lt;em&gt;Scheps inventariseert&lt;/em&gt;

  (Zeist, 1976) II, 322-364; C.H. Wiedijk, 
  &lt;em&gt;Koos Vorrink. Gezindheid, veralgemening, integratie...&lt;/em&gt;

  (Groningen, 1986).&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

