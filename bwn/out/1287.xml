<biodes version="1.0">
  <fileDesc>
    <title>Naber, Henri Adrien (1867-1944)</title>
    <ref target="http://resources.huygens.knaw.nl/bwn1880-2000/lemmata/bwn4/naber"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">naber_4</idno>
    <persName><name type="geslachtsnaam">Naber</name>, Henri Adrien</persName>
    <sex value="1"/>
    <event type="birth" when="1867"/>
    <event type="death" when="1944"/>
    <state type="occupation">natuurkundige</state>
    <state type="occupation">wetenschapshistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Naber, Henri Adrien&lt;/strong&gt;, natuurkundige en wetenschapshistoricus (Zwolle 11-9-1867 - Soest 27-6-1944). Zoon van Samuel Adrianus Naber, hoogleraar Griekse en Romeinse
  letteren en oudheden, en Anna Elizabeth l'Honor&amp;eacute;. Gehuwd op
  7-8-1902 met Petronella Jacoba Boelen. Uit dit huwelijk werden 1
  zoon en 1 dochter geboren.
  

  

  
  &lt;/p&gt;
&lt;p&gt;Al op zeer jeugdige leeftijd verhuisde Henri Naber van
    Zwolle naar Amsterdam, waar zijn vader in 1870 hoogleraar aan
    het Athenaeum Illustre was geworden. Hier groeide hij op in een
    typisch geleerdengezin: een broer, Jean Charles, zou een
    vooraanstaand rechtsgeleerde worden en een zuster, Johanna, een
    produktief geschiedschrijfster. Henri doorliep de HBS en het
    gymnasium en begon in 1886 met de studie wis- en natuurkunde
    aan wat inmiddels de Universiteit van Amsterdam was geworden.
    Als een echte Naber liet hij zich daar kennen als een
    eigengereide student. Uit de artikelen die hij voor het
    studentenblad 
    &lt;em&gt;Propria Cures&lt;/em&gt;

    sch
    reef

    - in 1891 was hij zelf enige maanden redacteur - blijkt
    sympathie voor het anarchisme van Tolstoj en Kropotkin. Zijn
    kritiek op het al te theoretische karakter van de studie en de
    afstand die tot de maatschappij werd bewaard, bezorgde hem een
    moeizame verhouding met zijn leermeesters, de natuurkundige
    prof. J.D. van der Waals en de wiskundige prof. D.J. Korteweg.
    De gespannen verhouding met het gezag van de 'offici&amp;euml;le'
    wetenschap zou als een rode draad door zijn leven lopen.&lt;/p&gt;
&lt;p&gt;Vanaf 1892 deed Naber proeven op het gebied van de
    elektriciteitsmeting. Al spoedig raakte hij ervan overtuigd dat
    de zogeheten waterstofvoltameter - een weinig bekend,
    oorspronkelijk door Faraday uitgevonden instrument, waarin de
    stroomsterkte wordt gemeten met behulp van de hoeveelheid
    waterstof en zuurstof die bij elektrolyse van water vrijkomt -
    veel beter voldeed dan de gebruikelijke apparaten, die een
    nauwkeurige en omslachtige weging vereisten. Aangezien met de
    verkeerde toestellen werd gewerkt, deugde volgens Naber ook het
    juist in deze tijd (1893) ingevoerde absolute stelsel van
    elektrische eenheden niet en begon hij een niet aflatende
    campagne t&amp;egrave;gen dit systeem en v&amp;oacute;&amp;oacute;r de
    waterstofvoltameter.&lt;/p&gt;
&lt;p&gt;Naber deed echter ook andere ontdekkingen. Zo dacht hij een
    veel inzichtelijker bewijs te hebben gevonden voor de stelling
    van Pythagoras en verkeerde hij zelfs in de overtuiging dat
    deze Griekse wijsgeer en wiskundige oorspronkelijk ook langs
    die weg tot zijn meetkundig theorema was gekomen. Noch voor de
    waterstofvoltameter noch voor zijn bewijs van de stelling van
    Pythagoras vond Naber gehoor bij zijn Amsterdamse docenten, en
    in 1894 vertrok hij naar Londen om daar op eigen kosten verder
    te werken aan zijn vindingen en ontdekkingen. Nog dat zelfde
    jaar publiceerde hij hierover 
    &lt;em&gt;Standard methods in physics and electricity criticised&lt;/em&gt;

    , een boek dat overigens geen reacties uitlokte. Bij nader
    onderzoek stuitte Naber evenwel op de figuur van Cornelis
    Jacobsz. Drebbel (1572-1633), een vernufteling uit Alkmaar, die
    aan het begin van de 17e eeuw afwisselend aan de hoven van
    Londen en Praag had gewerkt en daar met ettelijke ingenieuze
    instrumenten opzien had gebaard. Drebbel, zo meende Naber, had
    vindingen op zijn naam staan die later door de wetenschap
    &amp;ograve;f volkomen waren genegeerd - zoals zijn duikboot en zijn
    perpetuum mobile - &amp;ograve;f aan anderen waren toegeschreven -
    zoals de microscoop en de ontdekking van zuurstof. In de
    daaropvolgende jaren begon de miskende Naber zich steeds meer
    met deze, in zijn ogen eveneens ondergewaardeerde
    'Nederlandsche Archimedes' te identificeren.&lt;/p&gt;
&lt;p&gt;In 1897 keerde Naber terug naar Nederland om te promoveren.
    Noch in Amsterdam noch elders stond men hem echter toe een
    proefschrift te verdedigen over zijn waterstofvoltameter. Hij
    moest daarom uitwijken naar een dissertatie over 
    &lt;em&gt;De stereometer&lt;/em&gt;

    , een instrument ter bepaling van het volume van een lichaam,
    waarmee hij op 25 juni 1901 bij Van der Waals de doctorstitel
    behaalde. Naber was vervolgens korte tijd leraar wis- en
    natuurkunde te Haarlem, aanvaardde nog in 1901 een zelfde
    functie te Zierikzee en vestigde zich ten slotte in 1905 als
    leraar aan de rijks-HBS te Hoorn.&lt;/p&gt;
&lt;p&gt;Als leraar vond Naber tijd en gelegenheid zijn idee&amp;euml;n
    uit te werken. Zijn eerste grote artikel was 'Cornelis Jacobsz.
    Drebbel, 1572-1634' in het tijdschrift 
    &lt;em&gt;Oud-Holland&lt;/em&gt;

    (22 (1904) 195-237), door hem in 1906 omgewerkt tot een
    populair boekje met als titel 
    &lt;em&gt;''De ster van 1572'' (''Cornelis Jacobsz. Drebbel'')
    (1572-1634)&lt;/em&gt;

    . Zijn opvattingen over Pythagoras vonden hun neerslag in het
    meer omvangrijke 
    &lt;em&gt;Das Theorem des Pythagoras, wiederhergestellt in seiner
    urspr&amp;uuml;nglichen Form und betrachtet als Grundlage der
    ganzen pythagoreischen Philosophie&lt;/em&gt;

    uit 1908. Zoals de ondertitel al aangeeft, liet Naber het niet
    bij een nieuw bewijs voor de stelling van Pythagoras; hij was
    ook ge&amp;iuml;nteresseerd geraakt in de wiskundige grondslagen
    van de mystiek. Hij gaf lezingen over onder andere de
    Egyptische piramiden, de roosvensters van gothische kathedralen
    en de kabbalistiek van de Duitse humanist Johann Reuchlin. Drie
    voordrachten werden in 1915 gebundeld in het boek 
    &lt;em&gt;Meetkunde en mystiek&lt;/em&gt;

    .&lt;/p&gt;
&lt;p&gt;Meer respons dan op zijn boeken kreeg Naber met zijn tot een
    muziekinstrument omgebouwde sirene, naar zijn mening 'het
    muziek-instrument van de 20ste eeuw' ('Een Asschepoetster op
    muzikaal gebied', in 
    &lt;em&gt;Weekblad voor Muziek&lt;/em&gt;

    8 (1901) 9-13). Met deze vinding - wederom overigens een
    herontdekking en verbetering van een vroeger genegeerde
    uitvinding - gaf hij her en der demonstraties, en sommige
    muziekkenners wist hij tot het instrument te bekeren. Door zijn
    toedoen werd er zelfs een 'Sirene-comit&amp;eacute;' in het leven
    geroepen. Veel aandacht trok Naber met zijn 'tooverfluit' toen
    hij op de Tweede Nederlandsche Jaarbeurs te Utrecht in 1918 op
    zijn stand van &amp;eacute;&amp;eacute;n vierkante meter naast zijn
    publikaties en vindingen tevens de sirene toonde. Elders in
    Utrecht gaf hij er proefconcerten mee.&lt;/p&gt;
&lt;p&gt;Nabers campagne voor de introductie van de sirene in de
    concertzaal werd doorkruist door een nieuwe fase in de strijd
    voor de rehabilitatie van Drebbel. In 1922 publiceerde de
    Groningse chemicus en wetenschapshistoricus prof. F.M. Jaeger
    het boek 
    &lt;em&gt;Cornelis Drebbel en zijne tijdgenooten&lt;/em&gt;

    , waarin Drebbel werd afgeschilderd als slechts een handig
    kunstenmaker en beslist geen natuurvorser die de
    natuurwetenschap nieuwe wegen zou hebben gewezen. Naber
    reageerde in verschillende periodieken op deze 'depreciatie'
    van zijn held. Tegelijkertijd ondernam hij ook pogingen om aan
    de hand van modellen en nagebouwde 'duikboten' aan te tonen dat
    Drebbel wel degelijk in staat was geweest gedurende enige uren
    onder water te varen. Om de bouw van de duikboten te kunnen
    bekostigen, zette hij met behulp van plaatselijke notabelen een
    geldinzameling op touw. In 1925 ontstond daaruit het
    Drebbelgenootschap, dat zich de rehabilitatie van Drebbel en de
    nationale erkenning van zijn verdiensten ten doel stelde. In de
    jaren twintig werden in de haven van Hoorn regelmatig
    proeftochtjes gemaakt met de eenpersoonsduikboot die Naber op
    school had laten maken.&lt;/p&gt;
&lt;p&gt;Na zijn pensionering in 1932 verliet Naber Hoorn. Telkens
    opnieuw verhuizend woonde hij achtereenvolgens in Baarn, Den
    Haag en Stompwijk, daarna opnieuw in Den Haag en Baarn, en ten
    slotte, sedert 1938, te Soestdijk. Zijn strijdbaarheid had hij
    niet verloren. Zo mengde hij zich in 1936 in de discussie over
    de dreigende opheffing van het Haagse Museum van Onderwijs. In
    1939 bracht Naber zijn belangrijkste inzichten nog eens bij
    elkaar in 
    &lt;em&gt;Van theorema naar sectio divina&lt;/em&gt;

    . Ook bleef hij op de bres staan voor Drebbel. Nog tijdens de
    Duitse bezetting bestookte hij de Nederlandse Akademie van
    Wetenschappen, die al eerder had geweigerd een negatief oordeel
    over Drebbel uit 1853 te herzien, met open brieven. Naber
    hoopte in deze tijd het zieltogende Drebbelgenootschap met
    steun van de Duitse machthebbers nieuw leven in te blazen. Nog
    in 1943 zag hij het begin van eerherstel voor Drebbel in een
    postzegel met diens beeltenis: 'een echt nationaal zegel', zo
    liet hij de Akademie weten, 'dat naar wij beslist rekenen door
    een heele serie zal worden gevolgd'.&lt;/p&gt;
&lt;p&gt;Deze hoop bleek ijdel, zoals ook eerdere plannen op niets
    waren uitgelopen. Geen van Nabers uitvindingen of ontdekkingen
    is door de offici&amp;euml;le wetenschap geaccepteerd, en in de
    wetenschapsgeschiedenis is zijn ijveren voor Drebbels
    eerherstel een eenmansaangelegenheid gebleven. Zijn overmatig
    vertrouwen in eigen gelijk en zijn onvermogen zich in het
    standpunt van anderen in te leven zijn daar in niet geringe
    mate debet aan geweest. Naber houdt echter zijn betekenis als
    een van de weinigen die in de eerste helft van de 20e eeuw
    durfden in te gaan tegen wat hij beschouwde als het
    paternalisme en de zelfvoldaanheid van de gevestigde
    academische natuurwetenschap in zijn land.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een kleine collectie handschriften en gedrukte stukken
  betreffende H.A. Naber berust bij de Archiefdienst Westfriese
  Gemeenten te Hoorn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken publiceerde Naber
    vele artikelen, waarvan hij een beredeneerd overzicht heeft
    gegeven in 
    &lt;em&gt;Van Theorema naar sectio divina&lt;/em&gt;

    ('s-Gravenhage, 1939) 205-216.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in: 
  &lt;em&gt;Nieuwe Rotterdamsche Courant&lt;/em&gt;

  , 29-6-1944 en 
  &lt;em&gt;De Telegraaf&lt;/em&gt;

  , 30-6-1944: [J. Koning,] 'Dr. H.A. Naber', in 
  &lt;em&gt;De Hollandsche Revue&lt;/em&gt;

  28 (1923) 188-193, 221-229.&lt;/p&gt;
&lt;p&gt;K. van Berkel&lt;/p&gt; 
&lt;dtml-var bwn_footer&gt;</text>
  </biography>
</biodes>

