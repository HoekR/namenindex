<biodes version="1.0">
  <fileDesc>
    <title>Oord, Jacob van der (1882-1973)</title>
    <ref target="http://resources.huygens.knaw.nl/bwn1880-2000/lemmata/bwn1/oord"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oord</idno>
    <persName><name type="geslachtsnaam">Oord</name>, Jacob van der</persName>
    <sex value="1"/>
    <event type="birth" when="1882"/>
    <event type="death" when="1973"/>
    <state type="occupation">oud-katholiek bisschop</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Oord, Jacob van der&lt;/strong&gt;, bisschop van de Oud-Katholieke Kerk te Haarlem (Hoogwoud 11-2-1882 - Purmerend 7-1-1973).

Zoon van Pieter van der Oord, bouwkundig aannemer, en Brigitta Krul.
Hij huwde na opheffing van het verplichte celibaat in 1922 met
Elisabeth Kerkhoff op 26-6-1923. Uit dit huwelijk waren geen kinderen.



&lt;/p&gt;
&lt;p&gt;Van der Oord ging in september 1895, na zijn schoolopleiding te Den
Helder, naar het oud-katholiek seminarie te Amersfoort. Vervolgens
bezocht hij het stedelijk gymnasium waar hij eindexamen gymnasium-A
deed, en studeerde daarna wijsbegeerte en theologie aan genoemd
seminarie. Zijn priesterwijding vond op 28 mei 1908 plaats. Hij was
achtereenvolgens pastoor te Culemborg (1908-1916), te Egmond aan Zee
(1916-1926) en te Amsterdam (1926-1946); voorts sedert 1937 deken van
het bisdom Haarlem. Na het aftreden van mgr. H.T.J. van Vlijmen,
bisschop van Haarlem, koos het Haarlemse kiescollege hem op 18
september 1945 tot diens opvolger. Hij ontving de bisschopswijding op
13 november 1945 in de kathedrale kerk te Haarlem door de aartsbisschop
van Utrecht dr. Andr. Rinkel, bekleedde zijn bisschopsambt tot op
85-jarige leeftijd en aanvaardde zijn emeritaat op 1 september 1967.
Tijdens zijn episcopaat bouwde hij de nieuwe kerk te Den Helder, waar
het oude kerkgebouw in de oorlogsjaren door de bezetters afgebroken
was. In Alkmaar stichtte hij een nieuwe parochie en richtte een
woonhuis tot kerk in. In IJmuiden organiseerde hij de splitsing der
grote parochie en legde nog de eerste steen voor de nieuwe tweede
parochiekerk. De kathedrale kerk, in 1942 te Haarlem tot stand gekomen,
verrijkte hij met artistieke gebrandschilderde ramen, gevelversiering
en een nieuw altaar. Hij was 30 jaar lang beheerder van de Stichting
Adelbertus Ahuysfonds, van de Haarlemse Bisschopskas, maakte deel uit
van het Centraal Financieel Comit&amp;eacute;, voorstadium van de Generale
Thesaurie der kerk (1938), was ambtshalve voorzitter van de Oud-Kath.
sectie der Anglicaans-Oud-Kath. Willibrordsvereniging, die de relaties
tussen deze twee kerkgemeenschappen verstevigt en uitbreidt, lid van
het hoofdbestuur der Vereniging Oud-Kath. Ondersteuningsfonds
(1937-1941) en lid van de Bisschoppelijke Raad van 1939 tot 1945.&lt;/p&gt;
&lt;p&gt;Jacob van der Oord, was een eenvoudig mens, praktisch organisator,
goed financier en begaafd met een scherpe mensenkennis, gepaard met een
echt pastorale bezorgdheid voor de afzonderlijke mens. Deze laatste
eigenschappen maakten hem reeds geliefd in zijn seminarietijd bij de
gymnasiasten, over wie hij gedurende jaren van zijn theologische studie
prefect was, waarbij hij menige verouderde opvoedingsmethode en stugge
traditie doorbrak. Hij was dan ook in de door hem als pastoor gediende
gemeenten een zorgvuldig en gezien zieleherder. Zijn leven beantwoordde
volkomen aan zijn bisschoppelijk devies 'non ministrari, sed
ministrare'.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Mgr. J. van der Oord &amp;#134; emeritus bisschop van
Haarlem', in 
&lt;em&gt;De Oud Katholiek&lt;/em&gt;

89 (1973) 2389 (27 januari) 19-20.&lt;/p&gt;
&lt;p&gt;A. Rinkel &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

