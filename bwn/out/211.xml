<biodes version="1.0">
  <fileDesc>
    <title>Bordes, Jan de (1894-1947)</title>
    <ref target="http://resources.huygens.knaw.nl/bwn1880-2000/lemmata/bwn1/bordes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bordes</idno>
    <persName><name type="geslachtsnaam">Bordes</name>, Jan de</persName>
    <sex value="1"/>
    <event type="birth" when="1894"/>
    <event type="death" when="1947"/>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bordes, Jan de&lt;/strong&gt; (bekend onder de naam &lt;b&gt;Van Walr&amp;eacute;&lt;/b&gt; &lt;b&gt;de Bordes&lt;/b&gt;; na het overlijden van zijn grootvader van moederszijde
kreeg hij bij K.B. van 14-7-1902 no. 66 de naam &lt;b&gt;Van Walr&amp;eacute;&lt;/b&gt; erbij) (Utrecht 6-6-1894 - Delft 21-1-1947).

Zoon van Cornelis Eliza Jan de Bordes, bankier, en Henrietta Antoinetta
van Walr&amp;eacute;. Gehuwd op 4-6-1919 met Sophia Machtelina Grothe. Uit
dit huwelijk werden 3 dochters en 2 zoons geboren. 





&lt;/p&gt;
&lt;p&gt;Jan van Walr&amp;eacute; de Bordes studeerde te Utrecht rechten, waar hij
in 1919 zijn doctoraal deed. Werd ambtenaar op het ministerie van
Buitenlandse Zaken en trad in 1921 in dienst van de Volkenbond (lid
economische en financi&amp;euml;le sectie van het secretariaat, als zodanig
o.a. in 1923 werkzaam bij mr. A.R. Zimmerman, oud-burgemeester van
Rotterdam, op het Commissariaat-Generaal van de Volkenbond in
Oostenrijk en in 1933 secretaris van de Londense economische en
financi&amp;euml;le conferentie). In 1924 promoveerde hij te Leiden op 
&lt;em&gt;The Austrian Crown. lts depreciation and stabilisation.&lt;/em&gt;

(Londen, 1924). In 1937 keerde hij terug naar Utrecht om zich als
aanhanger van de Oxford-beweging geheel te wijden aan het werk van de
morele en geestelijke herbewapening. Hoewel politiek dakloos stond hij
achter de denkbeelden van de CHU.&lt;/p&gt;
&lt;p&gt;In 1939 werd Van Walr&amp;eacute; de Bordes burgemeester van Middelburg.
Tijdens het bombardement van 17 mei 1940 verwierf hij grote sympathie
door, anders dan de velen die in paniek de stad uit vluchtten, op het
stadhuis te blijven om te redden wat er te redden viel. Sindsdien
noemde men hem de held van Middelburg. De bezettingsomstandigheden
stelden spoedig ook deze burgemeester voor vele problemen. In oktober
1942 nam hij plotseling ontslag, niet zozeer vanwege deze problemen,
alswel omdat hij door de voortdurende luchtaanvallen op Duitsland tot
het inzicht was gekomen op andere wijze meer voor de vrede te kunnen
doen dan als burgemeester van Middelburg. Hij verspeelde daarmee de
sympathie van de bevolking van Middelburg, omdat zijn vrijwillig
vertrek de benoeming van een NSB'er mogelijk maakte. Ook voor de
Duitsers was zijn heengaan een verrassing, een onaangename zelfs, omdat
zij in hem kennelijk een plooibare figuur zagen, die moeilijkheden
tussen de bezetter en de bevolking kon voorkomen. Hij bleef opnieuw
ambteloos, totdat het Militair Gezag hem najaar 1944 verzocht de
leiding op zich te nemen van het opvangcentrum te Eindhoven voor
degenen die terugkwamen uit de Duitse concentratiekampen. Nadat deze
stroom verwerkt was (sinds 1945), is hem gevraagd als sous-chef
Repatri&amp;euml;ringsdienst Indi&amp;euml; mee te werken aan de
repatri&amp;euml;ring van de Nederlanders. Begin 1947 kwam hij bij een
auto-ongeluk om het leven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.W.G. van der Veur, 
&lt;em&gt;Middelburg in oorlogs- en bezettingsjaren (1939-1944).&lt;/em&gt;

(Middelburg, 1945) 64-65, 68; J.L.J. Bosmans, 
&lt;em&gt;De Nederlander Mr. A.R. Zimmerman als Commissaris-Generaal van de
Volkenbond in Oostenrijk 1922-1926&lt;/em&gt;

(Nijmegen, 1973). Proefschrift Nijmegen.&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

