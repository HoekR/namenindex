<biodes version="1.0">
  <fileDesc>
    <title>Donner, Johannes Hendrikus (1927-1988)</title>
    <ref target="http://resources.huygens.knaw.nl/bwn1880-2000/lemmata/bwn5/donner"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">donner</idno>
    <persName><name type="geslachtsnaam">Donner</name>, Johannes Hendrikus</persName>
    <sex value="1"/>
    <event type="birth" when="1927"/>
    <event type="death" when="1988"/>
    <state type="occupation">sportman</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/donner.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Donner, Johannes Hendrikus&lt;/strong&gt;, schaker en publicist ('s-Gravenhage 6-7-1927 - Amsterdam 27-11-1988). 
Zoon van Jan Donner, minister van Justitie en president van de
  Hoge Raad, en Golida Wilhelmina van den Burg. Gehuwd op 8-1-1960
  met Ir&amp;egrave;ne van de Weetering (geb. 1939). Uit dit huwelijk
  werden 1 zoon en 1 dochter geboren. Na echtscheiding (13-8-1968)
  gehuwd op 21-12-1971 met Marian Coeterier (geb. 1939), juriste.
  Uit dit huwelijk werd 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/donner.jpg' alt='afbeelding van Donner, Johannes Hendrikus'&gt;'Heini', zoals Hein Donner in familiekring werd genoemd,
    groeide op in een streng gereformeerd gezin. Pas op
    veertienjarige leeftijd, in 1941, kwam hij via een
    schoolvriendje met het schaakspel in aanraking. Prompt
    doubleerde hij op het Christelijk Gymnasium in Den Haag. In
    1945 - hij was toen al twee keer blijven zitten - haalde Donner
    op een voor hem karakteristieke wijze zijn achterstand in: hij
    deed een jaar te vroeg staatsexamen en slaagde, als een van de
    zeer weinigen.&lt;/p&gt;
&lt;p&gt;Hierna ging Donner in 1945 rechten studeren aan de Vrije
    Universiteit te Amsterdam. Het was voor hem een moeizame
    periode. Zijn worsteling met de gereformeerde identiteit - voor
    een aanzienlijk deel bepaald door zijn dominante vader - was
    voor hem belangrijker dan zijn studie, die hij in 1949, na het
    behalen van het kandidaatsexamen, eraan gaf. Zijn keuze, in
    datzelfde jaar, om beroepsschaker te worden verried een diepe
    behoefte zich af te zetten tegen het eigen milieu.&lt;/p&gt;
&lt;p&gt;Het begin van Donners schaakloopbaan was verre van
    overtuigend: noch op de Olympiade in Dubrovnik 1948 noch in de
    toernooien van Veneti&amp;euml; in 1949 en Amsterdam in 1950 - het
    zogeheten 'Wereldschaaktoernooi' - kon de bijna twee meter
    lange Nederlander imponeren. Doordat Donner echter in 1948 en
    1949 in respectievelijk een tienkamp en de reservegroep met
    overmacht zegevierde, werd hij in 1950 toch nog uitgenodigd
    voor de hoofdgroep van het Hoogovens Schaaktoernooi in
    Beverwijk. Hier behaalde hij een sensationele overwinning,
    waarbij hij onder anderen oud-wereldkampioen Max Euwe achter
    zich liet.&lt;/p&gt;
&lt;p&gt;Het zou een kenmerk van Donner worden dat hij er nooit in
    slaagde gedurende langere tijd een goede vorm te behouden. Zijn
    gehele schaakloopbaan door had hij last van inzinkingen. Een
    weinig professionele houding ten aanzien van het spel was
    daaraan debet. Donner ontzag zich niet en hield er een
    boh&amp;eacute;mienachtige levensstijl op na: zijn dag begon
    doorgaans pas in de namiddag. Hij studeerde niet veel en had
    bijvoorbeeld geen behoorlijk schaakbord thuis. Zijn voornaamste
    kracht lag in positiespel; vaak had hij geen weerwoord op
    theoretische varianten die door ijverigere collega's in de
    studeerkamer grondig waren voorbereid. Een in latere jaren
    steeds nadrukkelijker geformuleerd inzicht van Donner dat
    schaken in wezen vooral een geluksspel is, is in dit verband
    veelzeggend.&lt;/p&gt;
&lt;p&gt;Het succes op het Hoogovens Schaaktoernooi van 1950 werd
    aldus gevolgd door teleurstellingen: het Nederlands
    kampioenschap werd 'gewoon' weer een buit voor Euwe. Op het
    volgende toernooi in Beverwijk werd Donner achtste van de tien,
    en in 1952 zelfs laatste. Weinig ingetogen gedrag, door
    sommigen als provocerend ervaren, leidde er voorts toe dat
    Donner zich in de schaakwereld, maar ook daarbuiten, beslist
    niet algemeen geliefd maakte. Vooral de 'controverse' met
    schaakmeester Lodewijk Prins, die bij nader inzien niet veel
    meer was dan een uit de hand gelopen treiterpartij tijdens de
    Olympiade van 1952 in Helsinki, heeft in het Nederlandse
    schaakwereldje decennialang voor een belangrijk deel de sfeer
    bepaald.&lt;/p&gt;
&lt;p&gt;Al met al was Donner - zijn aanvankelijk magere successen
    ten spijt - onmiskenbaar de opvolger van Euwe als beste
    Nederlandse schaker. In 1954 was het zover en nam hij de titel
    die Euwe 35 jaar had behouden, over door het toernooi om het
    Nederlands kampioenschap te winnen; tegen Euwe zelf maakte hij
    remise. Donner, die veel eerbied voor de Nederlandse
    grootmeester had en hem consequent aansprak met
    'grand-ma&amp;icirc;tre', heeft nooit een winstpartij op zijn
    voorganger kunnen boeken. Een soort revanchematch van Euwe met
    Donner rond de jaarwisseling 1955/1956 in Den Haag verloor
    Donner kansloos met 7-3.&lt;/p&gt;
&lt;p&gt;Pas 1957 bracht weer een reeks fraaie resultaten. Donner won
    het Nederlands kampioenschap en speelde een sterk zonetoernooi
    (: een eerste kwalificatiewedstrijd in de trapsgewijze
    competitie om het wereldkampioenschap) in Wageningen. Verder
    behaalde hij in 1958 voor de tweede maal winst bij het
    Hoogovens Schaaktoernooi, samen met - voor de laatste keer -
    Euwe. Tenslotte prolongeerde Donner, tegen zijn gewoonte in, de
    Nederlandse titel.&lt;/p&gt;
&lt;p&gt;Het was eveneens in 1958 dat Donner kennismaakte met de
    schrijver Harry Mulisch, met wie hij voor de rest van zijn
    leven een intense haat-liefderelatie zou hebben. De
    (heimelijke) drang zelf schrijver te worden leidde bij Donner
    enerzijds tot bewondering, anderzijds tot diepe jaloezie. 'Ik
    ga jou het schrijven onmogelijk maken!', was een van Donners
    opmerkingen aan het adres van Mulisch. Beide heren zagen elkaar
    na hun eerste kennismaking vrijwel dagelijks. Vooral op de
    Amsterdamse artiestensoci&amp;euml;teit 'De Kring' nabij het
    Leidseplein vormden zij een spraakmakend koppel. Donner schreef
    inmiddels al over schaken in 
    &lt;em&gt;De Tijd/De Maasbode&lt;/em&gt;

    , kreeg er vervolgens een 'gewone' rubriek bij in 
    &lt;em&gt;Elsevier&lt;/em&gt;

    en werd in 1975 schaakmedewerker van 
    &lt;em&gt;de Volkskrant&lt;/em&gt;

    . Daarnaast publiceerde hij bijdragen en columns van algemene
    aard in tal van bladen, zoals 
    &lt;em&gt;Hollands Diep&lt;/em&gt;

    , 
    &lt;em&gt;Avenue&lt;/em&gt;

    en 
    &lt;em&gt;NRC Handelsblad&lt;/em&gt;

    . In 1971 werd hij medewerker van 
    &lt;em&gt;Schaakbulletin&lt;/em&gt;

    , dat dankzij hem uitgroeide tot een ook door niet-schakers
    gelezen maandblad.&lt;/p&gt;
&lt;p&gt;In 1959 werd Donner door de wereldschaakbond, de
    F&amp;eacute;d&amp;eacute;ration internationale des &amp;eacute;checs (FIDE), de
    grootmeestertitel toegekend. In 1960 trouwde hij met Ir&amp;egrave;ne
    van de Weetering. Zijn zoon, David Jan, werd geboren in de
    zomer van dat jaar, terwijl Donner in Madrid het zonetoernooi
    speelde. Het werd een van de meest dramatische 'Fehlleistungen'
    van zijn carri&amp;egrave;re. In de voorlaatste ronde sloeg hij een
    remiseaanbod, dat hem kwalificatie voor het interzonale
    toernooi zou hebben opgeleverd, af en verloor. Zodoende moest
    hij aan het slot de Joegoslaaf Svetozar Gligoric, de Spanjaard
    Arturo Pomar en de Hongaar Lajos Portisch naast zich dulden. In
    de onderlinge vierkamp, die ging om drie plaatsen, werd Donner
    vervolgens laatste. 'Ik ben ook nooit goed bij mijn hoofd
    geweest', gaf hij ruiterlijk toe.&lt;/p&gt;
&lt;p&gt;De geboorte van een tweede kind, zijn dochter Fransje in
    1962, bracht bij Donner een zekere hang naar huiselijkheid
    teweeg. Voor het eerst - en voor het laatst - in zijn leven
    begaf hij zich in loondienst: op voorspraak van Euwe kreeg
    Donner een baan bij het computerbedrijf IBM. Langer dan een
    halfjaar hield hij het er niet uit.&lt;/p&gt;
&lt;p&gt;Het grootste succes van zijn leven behaalde Donner in 1963
    door het 25ste Hoogovens Schaaktoernooi ongedeeld te winnen
    v&amp;oacute;&amp;oacute;r onder anderen de favoriete Sovjetspelers David
    Bronstein en Joeri Averbach. Donner had overigens een
    buitensporig slechte totaalscore tegen Sovjetschakers - nog
    geen dertig procent uit 129 partijen! - en zijn ontzag voor de
    methodische en strak gedisciplineerde Sovjetschaakschool, die
    zo ver van zijn eigen rommelige aanpak afstond, was groot.
    Hierna bleef het op en neer gaan: 1965 bracht Donner winst in
    het IBM-toernooi te Amsterdam, maar in 1966 werd hij tiende en
    laatste in het supertoernooi van Santa Monica. De exclusieve
    wereldtop was uitgenodigd, en meedoen was dus zeer eervol. Uit
    Donners later ontdekte dagboekfragmenten blijkt evenwel dat hij
    tijdens dit toernooi voornamelijk met een herlezing en
    herbeoordeling van Mulisch' werk bezig was. In Veneti&amp;euml;
    1967 kwam de Nederlandse grootmeester vervolgens met een
    daverende verrassing door eerste te worden met een vol punt
    voorsprong op de heersende wereldkampioen Tigran Petrosian uit
    de Sovjetunie. Een van de prijzen - een met edelstenen bezette
    gouden gondel - schonk hij in het openbaar aan de Viet Cong, de
    linkse nationalistische beweging in Vietnam, wat voor 
    &lt;em&gt;Elsevier&lt;/em&gt;

    aanleiding was Donner als rubriekschrijver verder te weren. Het
    Nederlands kampioenschap van dat jaar be&amp;euml;indigde hij weer
    zeer teleurstellend: hij verloor door onderschatting van enkele
    outsiders en wist geen rol van betekenis te spelen.&lt;/p&gt;
&lt;p&gt;Inmiddels was Donners vrouw lr&amp;egrave;ne in Amsterdam
    gemeenteraadslid voor de anarchistische beweging Provo
    geworden. Donner, allerminst een provo, volgde de happenings en
    'wereldschokkende' gebeurtenissen kritisch en op afstand. Aan
    de ene kant 'gezagsgetrouw van huis uit', toonde hij zich
    evenwel oprecht en publiekelijk verontwaardigd wanneer hij
    geconfronteerd werd met in zijn ogen schandelijk
    politieoptreden: 'Doe je jasje uit, dan sla ik je in elkaar',
    beet hij een deraillerende agent eens toe. Maar met de
    Provobeweging had Donner geen affiniteit, en dat leidde
    uiteindelijk in juni 1966 tot een breuk met Ir&amp;egrave;ne. Twee
    jaar later werd de echtscheiding uitgesproken.&lt;/p&gt;
&lt;p&gt;De hierna volgende periode modderde Donner maar wat aan. Hij
    was eenzaam en ook gefrustreerd doordat in zijn relatie met
    Mulisch een zekere verkoeling optrad: de schrijver wendde zich
    steeds meer van hem af, bewandelde andere wegen. Donner zette
    zijn idee&amp;euml;n omtrent Mulisch op papier, en in 1971
    verscheen 
    &lt;em&gt;Mulisch, naar ik veronderstel&lt;/em&gt;

    , een - algemeen als onbegrijpelijk bekritiseerde - poging tot
    verduidelijking van Mulisch' schrijverschap. Vier jaar later
    zou 
    &lt;em&gt;Jacht op de inktvis&lt;/em&gt;

    , met hetzelfde onderwerp - 'De schrijver die zichzelf met inkt
    onzichtbaar maakt' -, al even weinig verheldering brengen.&lt;/p&gt;
&lt;p&gt;Intussen was Donner voor de zoveelste keer uit het schaakdal
    opgekrabbeld. In 1970 werd hij tweede in de vierkamp van het
    Leids Schaak Genootschap, achter de Russische wereldkampioen
    Boris Spasski maar v&amp;oacute;&amp;oacute;r diens landgenoot de
    ex-wereldkampioen Micha&amp;iuml;l Botwinnik - die hier zijn
    afscheidstoernooi speelde - en de Deen Bent Larsen. Het
    Nederlands kampioenschap van 1971 be&amp;euml;indigde hij op een
    gedeelde eerste plaats samen met nieuwkomer Hans Ree. In de
    aanloop tot dit toernooi was Donner begonnen om in 
    &lt;em&gt;Schaakbulletin&lt;/em&gt;

    , het trendsettende schaakblad uit die jaren, zijn kritiek op
    de Nederlandse schaakwereld te spuien. Op Euwe na kreeg
    iedereen er ongenadig van langs. Ree, door Donner omschreven
    als 'een goed gedresseerde sukkel', riposteerde met de
    constatering dat 'die dikke in zijn ruitjesjas' zo
    langzamerhand pass&amp;eacute; was geworden. De beslissingstweekamp
    met Ree, onder zeer grote belangstelling in november 1971
    gehouden in Amsterdam en door de verbale begeleiding van beide
    combattanten een van de meest emotionele in de Nederlandse
    historie, eindigde pas in de laatste partij in een overwinning
    voor Ree.&lt;/p&gt;
&lt;p&gt;Inmiddels was Donner hertrouwd met de juriste Marian
    Coeterier, bij wie hij in 1974 een dochter, Marian, kreeg. Dat
    was ook het jaar waarin hij voor het laatst een goede
    internationale schaakprestatie leverde: achter de Amerikaan
    Walter Browne werd hij tweede in het toernooi in Beverwijk.
    Hierna ging het langzaam bergafwaarts. In 1978 speelde hij in
    Buenos Aires zijn laatste Olympiade, waar hij beroemd werd door
    zijn verschrikkelijke nederlaag tegen de onbekende Chinees Liu
    Wen Che. Na de partij te hebben opgegeven bleef Donner
    bewegingloos als een standbeeld minutenlang zwijgend achter
    zijn bord zitten, terwijl collega schakers van alle kanten van
    de zaal kwamen toegesneld om dit drama met eigen ogen te
    aanschouwen.&lt;/p&gt;
&lt;p&gt;In 1981 volgde Donners laatste Nederlands kampioenschap.
    Zijn tweede plaats, achter Jan Timman, was buiten verwachting
    goed. Kort hierna speelde Donner op de Technische Hogeschool
    van Delft een met weddenschappen omgeven partij tegen 'Belle',
    de wereldkampioen onder de door hem zo verachte computers. Met
    een hoop merkwaardig geluk won de mens. Ook voor schakende
    vrouwen had Donner een onuitroeibaar d&amp;eacute;dain. Die zouden
    het nooit leren, onder meer omdat het hun ontbrak aan
    intu&amp;iuml;tie, die juist bij de man w&amp;egrave;l aanwezig was.&lt;/p&gt;
&lt;p&gt;Enkele maanden later, in februari 1982, viel voor Donner het
    doek: hij kreeg aan de vooravond van een zonetoernooi in
    Marbella een verschrikkelijke hoofdpijn. Het toernooi speelde
    hij nog wel - hij behaalde een magere zevende plaats -, maar
    niet lang daarna was een volstrekt mislukt OHRA-toernooi in
    Arnhem zijn definitieve laatste optreden in de schaakarena.&lt;/p&gt;
&lt;p&gt;Op 24 augustus 1983 werd Donner getroffen door een
    hersenbloeding. Uiteindelijk werd hij op eigen verzoek - omdat
    hij zijn gezin niet tot overlast wilde zijn - opgenomen in het
    verpleeghuis 'Vreugdehof' aan de rand van Amsterdam. Vanuit
    zijn raam kon Donner nog net de flat zien waar Euwe had
    gewoond. Hij kon nauwelijks verstaanbaar spreken, zag met
    &amp;eacute;&amp;eacute;n oog en kon zich niet meer zelfstandig
    voortbewegen.&lt;/p&gt;
&lt;p&gt;Het was in deze deplorabele toestand - door hemzelf
    omschreven als 'honderd procent invalide en honderd procent
    normaal' - dat Donner begon te schrijven voor 
    &lt;em&gt;NRC Handelsblad&lt;/em&gt;

    , de enige krant die hem nog een plaats gunde. Omdat hij letter
    voor letter, als een middeleeuwse monnik, moest typen, werden
    het ultrakorte stukjes - 'fonkelende minima', zoals Renate
    Rubinstein ze omschreef. De teneur van deze waarnemingen uit
    zijn microkosmos was over het algemeen schrijnend bitter.&lt;/p&gt;
&lt;p&gt;In maart 1987 kreeg Donner voor de bundel 
    &lt;em&gt;Na mijn dood geschreven. Stukjes uit NRC Handelsblad&lt;/em&gt;

    (1986) en 
    &lt;em&gt;Slecht nieuws voor iedereen. Nieuwe stukjes uit NRC
    Handelsblad&lt;/em&gt;

    (1987) de Henri&amp;euml;tte Roland Holst-prijs van de Maatschappij
    der Nederlandse Letterkunde. Een laatste hoogtepunt voor Donner
    vormde de presentatie, in datzelfde jaar, van het boek 
    &lt;em&gt;De Koning. Schaakstukken&lt;/em&gt;

    , een door Tim Krabb&amp;eacute; en Max Pam samengestelde bundel van
    Donners beste schaakartikelen. Gezeten in een rolstoel en
    toegeklapt door honderden vrienden en bekenden ontving Donner
    het eerste exemplaar uit handen van Harry Mulisch, die daarbij
    de woorden sprak: 'Die koning, Hein, dat ben jij'. Een jaar
    later overleed Donner op 61-jarige leeftijd in 'Vreugdehof' aan
    een nachtelijke maagbloeding.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de in de tekst genoemde publicaties: 
    &lt;em&gt;Donner-Ree. Polemiek en tweekamp&lt;/em&gt;

    . Samengest. door W.F. Andriessen (Amsterdam 1972); 
    &lt;em&gt;De Nederlander en andere korte verhalen&lt;/em&gt;

    (Amsterdam 1974); [samen met M. Euwe,] 
    &lt;em&gt;Het eindspel&lt;/em&gt;

    I (Utrecht 1977); 
    &lt;em&gt;Dagboek van de tweekamp Karpov-Kortsjnoi&lt;/em&gt;

    (Amsterdam 1978); 
    &lt;em&gt;Van computers, politiek, Amsterdam en een klein meisje&lt;/em&gt;

    (Amsterdam 1983); 
    &lt;em&gt;Na mijn dood geschreven. Alle stukjes uit NRC
    Handelsblad&lt;/em&gt;

    (Amsterdam 1989); 
    &lt;em&gt;Van vroeger&lt;/em&gt;

    (Amsterdam 1989).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. Straat, 
  &lt;em&gt;Praatschaak&lt;/em&gt;

  (2 dln.; 's-Gravenhage 1956); H. Mulisch, 
  &lt;em&gt;Bericht aan de rattenkoning&lt;/em&gt;

  (Amsterdam [1966]); Max Pam, 'Donner: ''Het is niet mijn karakter
  om erg veel naar andere mensen te luisteren'',' in idem, 
  &lt;em&gt;De zuiverste liefde is die tussen een man en zijn paard.
  Interviews met schakers&lt;/em&gt;

  (Amsterdam [etc.] 1975) 46-63; Alexander M&amp;uuml;nninghoff, 
  &lt;em&gt;Max Euwe. Biografie van een wereldkampioen&lt;/em&gt;

  (Amsterdam 1976) 386-391; 
  &lt;em&gt;Hartversterkende schimpscheuten. Een selectie uit 15 jaar
  Schaakbulletin&lt;/em&gt;

  . Samengest. door A.M. M&amp;uuml;nninghoff (Hilversum 1985);
  Evert-Jan Straat, 
  &lt;em&gt;J.H. Donner, grootmeester&lt;/em&gt;

  (Alkmaar [1993]); Alexander M&amp;uuml;nninghoff, 
  &lt;em&gt;Hein Donner, 1927-1988. Een biografische schets&lt;/em&gt;

  (Utrecht 1994). Op 21-8-1996 zond de NPS de televisiedocumentaire
  
  &lt;em&gt;Hein&lt;/em&gt;
  &lt;em&gt;Donner. Ein Heldenleben&lt;/em&gt;

  van Jan Bosdriesz uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Evert-Jan Straat, 
  &lt;em&gt;J.H. Donner, grootmeester&lt;/em&gt;

  (Alkmaar [1993]) 18 [Foto: New in Chess archief].&lt;/p&gt;
&lt;p&gt;Alexander M&amp;uuml;nninghoff&lt;/p&gt; 
&lt;dtml-var bwn_footer&gt;</text>
  </biography>
</biodes>

