<biodes version="1.0">
  <fileDesc>
    <title>Groot, Saul de (1899-1986)</title>
    <ref target="http://resources.huygens.knaw.nl/bwn1880-2000/lemmata/bwn3/groot"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">groot_3</idno>
    <persName><name type="geslachtsnaam">Groot</name>, Saul de</persName>
    <sex value="1"/>
    <event type="birth" when="1899"/>
    <event type="death" when="1986"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Groot, Saul de&lt;/strong&gt; (Paul), politicus (Amsterdam 19-7-1899 - Bussum 3-8-1986).

  Zoon van Jacob de Groot, diamantbewerker, en Rachel Sealtiel
  (Sealti&amp;euml;l). Gehuwd op 28-12-1920 met Szajndla Borzykowska.
  Uit dit huwelijk werd 1 dochter geboren. Na haar overlijden
  (3-11-1942 volgens 
  &lt;em&gt;Stcrt.,&lt;/em&gt;

  9-2-1950 nr. 29) gehuwd op 6-11-1951 met Eke Bouchina Wilhelmina
  de Jong. Uit dit huwelijk werden geen kinderen geboren.
  

  
  &lt;/p&gt;
&lt;p&gt;De Groot bracht zijn kinderjaren door in Antwerpen. Daar
    ging hij, dertien jaar oud, als leerling-diamantbewerker in de
    fabriek werken. Kort na het uitbreken van de Eerste
    Wereldoorlog vluchtte het gezin naar Amsterdam, waar Paul werk
    vond als sigarenmaker, om in 1916 weer naar Antwerpen terug te
    keren en het diamantbewerkersvak te hervatten. Hij werd actief
    lid van de Belgische Diamantbewerkersbond en trad in 1917 ook
    toe tot de jongerenorganisatie Socialistische Jonge Wacht. Al
    jong door zelfstudie zijn elementaire schoolopleiding
    aanvullend, was hij voor het marxisme gewonnen (het joodse
    geloof van zijn familie betekende al in zijn jongensjaren
    weinig voor hem). In 1921 nam hij deel aan het
    oprichtingscongres van de Belgische Communistische Partij, die
    hem in haar Partijbestuur en Politiek Bureau koos. In 1923 uit
    Belgi&amp;euml; uitgewezen wegens de communistische agitatie tegen
    de bezetting van het Ruhrgebied, werkte De Groot daarna als
    diamantbewerker achtereenvolgens in Hanau am Main (Duitsland)
    en (vanaf 1924) in de Franse Jura, tot hij eind 1926 naar
    Amsterdam terugkeerde, waar hij werk vond bij de firma
    Bosboom.&lt;/p&gt;
&lt;p&gt;In Amsterdam werd De Groot actief lid van de Algemeene
    Nederlandsche Diamantbewerkersbond en van de Communistische
    Partij Holland (CPH)-sinds eind 1935 Communistische Partij van
    Nederland (CPN) geheten. In 1927/1928 was hij ook redacteur van
    het halfmaandelijkse blad 
    &lt;em&gt;Eenheid,&lt;/em&gt;

    waarin linkse sociaal-democraten en communisten op
    vakbewegingsgebied samenwerkten o.l.v. Edo Fimmen en P.J.
    Schmidt. Uit verzet tegen de vakbondspolitiek van de
    CPH-leiding zegde De Groot in februari 1927 zijn lidmaatschap
    van die partij op, en een jaar lang bestreed hij haar heftig in
    de kolommen van 
    &lt;em&gt;Eenheid;&lt;/em&gt;

    in juni 1928 echter werd hij weer als lid van de CPH
    toegelaten.&lt;/p&gt;
&lt;p&gt;Op het partijcongres van februari 1930, waar op last van de
    Communistische Internationale (Komintern) een nieuwe
    partijleiding gevormd werd, werd De Groot in het Partijbestuur
    (PB) gekozen. Dit bestuur koos hem tot lid van het politiek
    bureau (later dagelijks bestuur) en het secretariaat. De Groot
    werd toen 'vrijgesteld partijfunctionaris' en kon als
    diamantbewerker ontslag nemen.&lt;/p&gt;
&lt;p&gt;Als partijsecretaris was hij tot 1938 belast met het
    vakbewegingswerk; hij was ook verantwoordelijk voor de leiding
    van de in 1931 opgerichte Rode Vakbewegings-Oppositie (RVO),
    een samenwerkingsverband van vakbondsleden en
    ongeorganiseerden, dat vooral tot doel had stakingen te
    organiseren tegen de zin van de bonden van het Nederlandsen
    Verbond van Vakvereenigingen (NVV) (begin 1936 werd, in het
    kader van de 'volksfront'-politiek, deze RVO opgeheven). Een
    onderbreking in De Groots werk als RVO-leider wordt gevormd
    door de periode maart-juli 1934, toen hij in Moskou verbleef
    als permanent vertegenwoordiger van de CPH bij het Uitvoerend
    Comit&amp;eacute; van de Komintern. In juli-augustus 1935 maakte hij
    deel uit van de CPH-delegatie op het zevende wereldcongres van
    de Komintern in Moskou; namens zijn delegatie nam hij er deel
    aan de discussie over het referaat van Dimitrow. In april 1938
    bereikte De Groot in zijn partij de top: het partijcongres koos
    hem toen tot algemeen secretaris van de CPN; enige weken later
    nam hij tevens het hoofdredacteurschap van de partijkrant 
    &lt;em&gt;Het Volksdagblad&lt;/em&gt;

    van A.S. de Leeuw over.&lt;/p&gt;
&lt;p&gt;De Groots partijcarri&amp;egrave;re tot 1938 was nogal
    opmerkelijk, omdat hij op het eerste gezicht enige voor een
    partijleider wenselijke eigenschappen miste: hij was bepaald
    geen begenadigd volksredenaar, hij sprak ook overigens de massa
    weinig aan en hij was in de omgang met medewerkers een
    ongemakkelijk mens. Daar stonden echter sterke kanten
    tegenover: zijn ruime ervaring in de vakbeweging, een fijn
    gevoel voor denkwijze en gevoelsleven van de doorsnee
    communistische activist en in verband daarmee een sterke
    overtuigingskracht in de discussies binnen de partij; zijn door
    verblijf in het buitenland en door zelfstudie verworven kennis
    van vreemde talen maakte verder dat hij ook internationaal in
    de communistische beweging goed voor de dag kon komen.&lt;/p&gt;
&lt;p&gt;In de besluitvorming van de CPN-top had De Groot vanaf 1938
    een doorslaggevende invloed. Daarbij diende hij zich echter,
    zoals alle toenmalige communisten, te richten naar de bevelen
    van de door de Russen beheerste Komintern. Zo kreeg hij als
    hoofdredacteur van 
    &lt;em&gt;Het Volksdagblad&lt;/em&gt;

    de pijnlijke taak om, nadat de Sovjet-Unie in augustus 1939 met
    Duitsland een niet-aanvalspact gesloten had, een volledige
    koerswending door te voeren; hij volvoerde die taak met de hem
    kenmerkende rechtlijnigheid.&lt;/p&gt;
&lt;p&gt;Direct na het begin van de Duitse bezetting - op 15 mei 1940
    - werd door het PB een illegale leiding gekozen, bestaande uit
    Paul de Groot, L. Jansen en J. Dieters (het duurde echter nog
    twee maanden voor deze leiding onderdook; tot dan toe probeerde
    men zoveel mogelijk ook nog legaal te werken, zelfs verscheen
    er op 26 juni nog een nummer van 
    &lt;em&gt;Het Volksdagblad).&lt;/em&gt;

    In dit driemanschap had De Groot de onbetwiste politieke
    leiding en hij schreef vrijwel alle politieke artikelen voor
    het vanaf november '40 verschijnende illegale partijorgaan 
    &lt;em&gt;De Waarheid.&lt;/em&gt;

    De illegale CPN verrichtte vanaf het eerste bezettingsjaar
    belangrijk verzetswerk - men denke slechts aan haar leidende
    rol bij de Februaristaking (1941) -, maar de inhoud van 
    &lt;em&gt;De Waarheid&lt;/em&gt;

    was, zolang De Groot die bepaalde, haar zwakste punt. Zolang
    het Duits-Russische pact overeind stond, verdedigde De Groot
    het standpunt dat een Engelse overwinning voor Nederland even
    ongewenst was als een Duitse en viel hij de regering-Gerbrandy
    fel aan. Na de Duitse aanval op de Sovjet-Unie (juni 1941) werd
    op dit punt het verschil tussen de CPN en de rest van de
    illegaliteit weggenomen, maar 
    &lt;em&gt;De Waarheid&lt;/em&gt;

    bleef een blad dat door zijn toon buiten de communistische
    rijen weinig weerklank vond.&lt;/p&gt;
&lt;p&gt;Op 15 oktober 1942 vond een tragische gebeurtenis plaats: op
    hun onderduikadres in Gorssel werden De Groots vrouw en dochter
    gearresteerd (zij werden later gedeporteerd en kwamen in Polen
    om); De Groot zelf wist op het nippertje te ontkomen. Hij zette
    het werk nog enige maanden voort, maar nadat in april 1943
    Dieters en Jansen gearresteerd waren, hield hij zich voor de
    rest van de oorlog in Zwolle verborgen en weigerde hij verder
    contact met de illegale partij-instanties; zijn persoonlijk
    leed en de spanningen van bijna drie jaar ondergronds bestaan
    waren hem te veel geworden.&lt;/p&gt;
&lt;p&gt;Na de bevrijding van Zwolle dook De Groot direct weer in het
    politieke werk. Op 27 april 1945 werd hij aangewezen als
    hoofdredacteur van de Twentse dagbladeditie van 
    &lt;em&gt;De Waarheid.&lt;/em&gt;

    Hij verdedigde toen het standpunt dat de CPN niet heropgericht
    moest worden, maar dat een Vereniging van Vrienden van De
    Waarheid de oude en nieuw gewonnen aanhang zou moeten
    verenigingen ter voorbereiding van een brede volkspartij. Dat
    bracht hem in fel conflict met W. van Exter, die reeds in
    december 1944 de CPN in het bevrijde Zuiden heropgericht had.
    Op 9 mei 1945 keerde De Groot in Amsterdam terug. Diezelfde dag
    vond een bewogen partijbestuursvergadering plaats, waar Van
    Exter eiste dat De Groots 'desertie' in 1943 onderzocht zou
    worden; De Groot wist zich echter te verdedigen, en in een
    stemming van vergevensgezindheid werd hij weer geaccepteerd.
    Hij won toen ook de meerderheid voor een besluit om de CPN niet
    opnieuw op te richten, doch een Vereniging van Vrienden van De
    Waarheid te vormen. Afkeurende reacties uit eigen rijen en
    kritiek van buitenlandse zusterpartijen overtuigden De Groot er
    echter snel van dat dit besluit een fout was, en op een op 21 -
    23 juli 1945 te Amsterdam gehouden conferentie werd de CPN
    alsnog heropgericht. Hij wist zich tegenover felle oppositie
    van o.a. Van Exter, Daan Goulooze en A.J. Koejemans meesterlijk
    te verdedigen en werd opnieuw tot algemeen secretaris
    gekozen.&lt;/p&gt;
&lt;p&gt;De Groot is de tijdelijke verzwakking van zijn prestige door
    de episode 1943 - 1945 snel te boven gekomen. Als vrijwel enige
    van de vooroorlogse top had hij de bezetting overleefd, en
    onder het merendeels jeugdige kader van na mei 1945 stak hij in
    kennis en ervaring ver boven alle anderen uit; vanaf 1946 was
    zijn leiderschap dan ook onomstreden en zijn invloed op het
    bepalen van de partijpolitiek volstrekt overheersend. Trouwe
    volgzaamheid jegens de politiek van de Sovjet-Unie en
    verdediging door dik en dun van wat in de door communisten
    geregeerde landen gebeurde bleven daarbij, ook al was de
    Komintern in 1943 opgeheven, voorlopig De Groots voornaamste
    richtsnoer. Met het ontstaan van de 'koude oorlog' stuurde hij
    de CPN dan ook van de soepele lijn van 1945/1946 naar de harde
    lijn daarna. De CPN raakte daarbij onvermijdelijk in een
    toenemend isolement, waarbij echter de grote kiezersaanhang van
    1946 (ruim 10%) slechts geleidelijk afbrokkelde tot toch nog
    altijd 4,7% in 1956.&lt;/p&gt;
&lt;p&gt;Vanaf november 1945 combineerde De Groot zijn partij
    leiderschap met het lidmaatschap van de Tweede Kamer. Hij nam
    er namens zijn fractie deel aan de grote debatten over de
    Indonesische kwestie en de buitenlandse politiek, maar dit werk
    te midden van andersdenkenden lag hem slecht en hij vertoonde
    zich in de kamer zo weinig mogelijk (pas in 1958, toen de
    CPN-fractie door scheuring tot drie zetels gereduceerd werd en
    De Groot het fractievoorzitterschap van de geroyeerde G.
    Wagenaar moest overnemen, moest hij zich noodgedwongen wat meer
    met het kamerwerk gaan bezighouden).&lt;/p&gt;
&lt;p&gt;In januari 1948 nam De Groot het hoofdredacteurschap van 
    &lt;em&gt;De Waarheid&lt;/em&gt;

    van de te 'zacht' bevonden Koejemans over, maar de combinatie
    daarvan met zijn andere functies bleek moeilijk, en in juli
    1948 kwam er ook al weer een eind aan; ook daarna echter bleef
    hij zich intensief met de inhoud van het partijblad
    bemoeien.&lt;/p&gt;
&lt;p&gt;Het jaar 1956 - jaar van Chroesjtsjows onthullingen over
    Stalin, met alle gevolgen van dien voor de communistische
    wereldbeweging - werd een vuurproef voor De Groots leiderschap.
    Na aanvankelijke verwarring slaagde hij erin de kritiek op
    Stalin binnen zeer enge grenzen te houden en de discussie
    erover op het partijcongres van oktober 1956 voor gesloten te
    laten verklaren. Ook toen ruim een jaar daarna een op verder
    gaande 'destalinisatie' aandringende oppositie in het PB de kop
    opstak (B. Brandsen, H. Gortzak, G. Wagenaar e.a.), wist De
    Groot meester van het terrein te blijven: de voornaamste
    opposanten werden in 1958 geroyeerd en de eenheid van de CPN
    bleef bewaard.&lt;/p&gt;
&lt;p&gt;Gezondheidsredenen bewogen De Groot om op 1 september 1962
    de functie van algemeen secretaris te verruilen voor de minder
    tijdrovende van voorzitter (in de CPN vanouds een voornamelijk
    decoratieve functie). In januari 1966 gaf hij ook het
    lidmaatschap van de Tweede Kamer op. Aan zijn overheersende
    invloed in de partij veranderde echter weinig of niets. Vanaf
    1956 had hij geleidelijk aangestuurd op een wat
    onafhankelijkere positie t.o.v. de Sovjet-Unie. In het begin
    der jaren zestig moest ook de CPN een standpunt bepalen in het
    conflict met de Sovjet-Unie en China, en op 18 juli 1963 hield
    De Groot een opzienbarende rede in het PB, waarin hij in feite
    constateerde dat de communistische staten geen wereldbeweging
    meer vormden, doch hun eigen nationale belangen lieten gelden,
    ook tegen elkaar; ook de CPN moest zich daarom alleen door het
    belang van Nederland laten leiden, aldus De Groot. In juli 1963
    koos hij nog voorzichtig partij voor de Sovjet-Unie tegen
    China. Weldra echter werd de opstelling van de CPN onder zijn
    invloed uitgesproken anti-Russisch. Internationaal isoleerde de
    CPN zich meer en meer.&lt;/p&gt;
&lt;p&gt;In januari 1968 legde De Groot het voorzitterschap van de
    CPN neer. Het PB benoemde hem toen tot zijn 'erelid', en van
    die positie bleef de bejaarde politicus dankbaar gebruikmaken.
    Aan tal van vergaderingen van het PB en het dagelijks bestuur
    bleef hij deelnemen, en zijn woord woog er zwaar. Ook als
    directeur van het wetenschappelijk instituut van de CPN, het
    Instituut voor Politiek en Sociaal Onderzoek (IPSO), bleef hij
    invloedrijk.&lt;/p&gt;
&lt;p&gt;De breuk met de Sovjet-Unie bracht echter de CPN niet het
    nieuwe revolutionaire elan dat De Groot ervan gehoopt had, en
    de laatste tien jaren als actief politicus waarschuwde De Groot
    juist fel tegen neigingen tot 'revisionisme' en
    'verburgerlijking' in de CPN. Op het partijcongres van 1970
    hield hij onaangekondigd een verrassend referaat, waarin hij in
    feite de sinds 1956 op Stalin geleverde kritiek afwees en
    waarin hij nog eens nadrukkelijk waarschuwde dat men links
    dogmatisme (z.i. een teken van onrijpheid en ongeduld) en
    revisionisme ('de invloed van de klassevijand in onze rijen')
    absoluut niet over &amp;eacute;&amp;eacute;n kam mocht scheren. In de jaren
    zeventig keerde hij zich ook fel tegen het zogenaamde
    eurocommunisme, en in 1976 bereidde hij in dat kader zelfs een
    herstel van de contacten met de sovjet-zusterpartij voor.&lt;/p&gt;
&lt;p&gt;Toen de CPN in 1977 een ongehoorde verkiezingsnederlaag leed
    (zij verloor vijf van haar zeven kamerzetels), schreef De Groot
    in 
    &lt;em&gt;De Waarheid&lt;/em&gt;

    van 2 augustus 1977 een artikel 'Voor verbetering en herstel',
    waarin hij die nederlaag aan de verburgerlijking van de partij
    toeschreef en het aftreden van heel het zittende PB eiste. Dat
    werd zijn politieke doodvonnis: het bedreigde PB sloot zich
    voor het eerst tegen hem aaneen. Het partijcongres van januari
    1978 ontnam hem zijn erelidmaatschap van het PB; ook de
    directie van het IPSO legde hij neer. Sedertdien leefde hij
    teruggetrokken, elk contact met de publiciteitsmedia - die hem
    om gesprekken achternaliepen - afwijzend.&lt;/p&gt;
&lt;p&gt;Oud-CPN'ers die later vijanden van De Groot werden hebben
    zijn langdurige leiderschap over de Nederlandse communisten
    uitsluitend uit zijn tactische bekwaamheid en zin voor intriges
    willen verklaren. Ten onrechte. Kennis en ervaring hebben ook
    een rol gespeeld en verder een fijn gevoel voor de denk- en
    belevingswereld van zijn medecommunisten, bij wie hij vooral op
    moeilijke momenten de juiste snaar wist te raken. Hij was ook
    tot op hoge leeftijd rijk aan - soms grillige, soms zeer
    ongerijmde - idee&amp;euml;n en wist zijn partijgenoten bijna
    altijd van de juistheid daarvan te overtuigen. Pakte dat in de
    praktijk verkeerd uit - zoals bijv. in 1953 zijn idee om de
    watersnoodramp te gebruiken voor een grote campagne tegen de
    regering - dan toonde hij zich een meester in de tactiek van
    het terugtrekken. Als mens was hij gecompliceerd:
    achterdochtig, grillig, in de omgang met mensen zeer geremd
    (wat vaak voor arrogantie gehouden werd), maar soms ook
    onverwacht hartelijk en toeschietelijk. Met andersdenkenden had
    hij nauwelijks contact en hij scheen dat ook niet te zoeken.
    Door zijn partijgenoten werd hij gevreesd of bewonderd (of
    beide), maar nooit liet hij hen onverschillig.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Romme legt zijn kaarten op tafel&lt;/em&gt;

    [Amsterdam, 1954]; 
    &lt;em&gt;De levende waarheid van het leninisme&lt;/em&gt;

    (Amsterdam, 1957); 
    &lt;em&gt;De dertiger jaren 1930-1935. Herinneringen en
    overdenkingen&lt;/em&gt;

    (Amsterdam, 1965); 
    &lt;em&gt;De dertiger jaren 1936-1939. Herinneringen en
    overdenkingen&lt;/em&gt;

    (Amsterdam, 1967). Verder vele brochures (merendeels de tekst
    van redevoeringen op partijcongressen, -conferenties en
    -bestuursvergaderingen e.d. bevattend) en talrijke artikelen in
    kranten en tijdschriften, vooral 
    &lt;em&gt;De Tribune, Het Volksdagblad, De Waarheid&lt;/em&gt;

    en 
    &lt;em&gt;Politiek en Cultuur.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.Harmsen, 'Hoe groot is De Groot?', in 
  &lt;em&gt;De&lt;/em&gt;
  &lt;em&gt;Gids&lt;/em&gt;

  129 (1966) 1,137-150; I. Cornelissen, 'De levensloop van een
  rancuneuze intrigant', in 
  &lt;em&gt;Vrij Nederland,&lt;/em&gt;

  22-4-1967; F. Baruch, 
  &lt;em&gt;Links af/ naar rechts&lt;/em&gt;

  (Den Haag, [1967]); W. Gortzak, 
  &lt;em&gt;Kluiven op een buitenbeen&lt;/em&gt;

  (Amsterdam, 1967); A.A. de Jonge, 
  &lt;em&gt;Het communisme in Nederland&lt;/em&gt;

  (Den Haag, [1972]); M. Bakker, 
  &lt;em&gt;Wissels, bespiegelingen zonder berouw&lt;/em&gt;

  (Weesp, 1983); A.A. de Jonge, 
  &lt;em&gt;Stalinistische herinneringen&lt;/em&gt;

  (Den Haag, 1984); A. Koper, 
  &lt;em&gt;Onder de banier van het stalinisme&lt;/em&gt;

  (Amsterdam, 1984); H. Galesloot en S. Leg&amp;ecirc;ne, 
  &lt;em&gt;Partij in het verzet&lt;/em&gt;

  (Amsterdam, 1986); Igor Cornelissen, 'Paul de Groot had hetzelfde
  als Marx: een pathologische overtuigingskracht', in 
  &lt;em&gt;Vrij Nederland,&lt;/em&gt;

  9-8-1986.&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

