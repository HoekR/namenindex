<biodes version="1.0">
  <fileDesc>
    <title>Bierens de Haan, Johan Catharinus Justus (1867-1951)</title>
    <ref target="http://resources.huygens.knaw.nl/bwn1880-2000/lemmata/bwn4/bhaanjc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bhaanjc</idno>
    <persName><name type="geslachtsnaam">Bierens de Haan</name>, Johan Catharinus Justus</persName>
    <sex value="1"/>
    <event type="birth" when="1867"/>
    <event type="death" when="1951"/>
    <state type="occupation">medicus</state>
    <state type="occupation">kunstverzamelaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BIERENSJCJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bierens de Haan, Johan Catharinus Justus&lt;/strong&gt;, chirurg en kunstverzamelaar (Leiden 17-11-1867 - Amsterdam 18-12-1951)
  

  . Zoon van David Bierens de Haan, hoogleraar wis- en natuurkunde,
  en Johanna Catharina Justina IJssel de Schepper.
  

  &lt;img src=&amp;quot;images/BIERENSJCJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bierens de Haan, Johan Catharinus Justus&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Bierens de Haan stamde uit een doopsgezind geslacht van
    Amsterdamse kooplieden. In Leiden, waar zijn vader sinds 1863
    hoogleraar in de wis- en natuurkunde was, studeerde hij, na de
    lagere school en het gymnasium, van 1887 tot 26 oktober 1894
    medicijnen. Tijdens zijn vakanties bekwaamde hij zich verder
    aan universiteiten en ziekenhuizen in het buitenland, onder
    meer te Bonn, Wenen, Parijs en Londen. Op 16 december 1896
    promoveerde hij cum laude aan de Leidse universiteit op een
    proefschrift getiteld 
    &lt;em&gt;Over de stofwisseling bij levercirrhose&lt;/em&gt;

    . Vervolgens specialiseerde hij zich in de chirurgie en was hij
    assistent bij de hoogleraar in de geneeskunde S.S.
    Rosenstein.&lt;/p&gt;
&lt;p&gt;In deze jaren manifesteerde zich bij Bierens de Haan een
    drang tot reizen en werken in het buitenland. Zo greep hij in
    1899 de kans om als arts deel te nemen aan de ambulances die
    tijdens de Boerenoorlog door het Nederlandsche Roode Kruis naar
    Transvaal en Oranje Vrijstaat werden gezonden. Deze ambulances
    stonden onder leiding van de arts G.W.S. Lingbeek, wiens taak
    hij later overnam. Na zijn terugkeer in Leiden in 1901 vervulde
    Bierens de Haan nog assistentschappen bij de hoogleraren in de
    geneeskunde J.E. van Iterson en J.A. Korteweg. Een jaar later
    werd hij benoemd tot lid van het Hoofdcomit&amp;eacute; van het
    Nederlandsche Roode Kruis, een functie die hij tot 1915 zou
    uitoefenen.&lt;/p&gt;
&lt;p&gt;In 1905 verruilde Bierens de Haan Leiden voor Rotterdam. Hij
    vestigde zich hier als chirurg, verbonden aan het Eudokia
    Ziekenhuis en aan de polikliniek. In Rotterdam beijverde hij
    zich tevens voor de opleiding van verpleegsters en
    vroedvrouwen. Bij het uitbreken van de Balkanoorlog verliet hij
    opnieuw het land, nu als leider van een Roode-Kruisambulance
    naar Griekenland. Aldus kwam Bierens de Haan in de jaren
    1912/1913 voor de tweede maal in zijn leven midden in
    oorlogshandelingen terecht. Ook in de Eerste Wereldoorlog
    onderscheidde hij zich als arts: van eind 1915 tot begin 1917
    stond hij aan het hoofd van het Nederlandse hospitaal in het
    Bois de Boulogne te Parijs.&lt;/p&gt;
&lt;p&gt;De vele - en vaak avontuurlijke - particuliere reizen die
    Bierens de Haan naast zijn ambulancewerk voor en na de de
    Eerste Wereldoorlog ondernam, brachten hem onder meer in
    Rusland, Noord-Amerika, Syri&amp;euml;, Perzi&amp;euml;, Afghanistan,
    Brits- en Nederlands-Indi&amp;euml;, het Verre Oosten, China en
    Japan. Uit al deze landen bracht hij als herinnering een groot
    aantal kunstvoorwerpen mee, die zijn huis vulden. Eind 1919
    legde hij op 52-jarige leeftijd zijn Rotterdamse praktijk
    definitief neer. Vier jaar later verhuisde hij naar
    Amsterdam.&lt;/p&gt;
&lt;p&gt;Na zijn loopbaan te hebben be&amp;euml;indigd wijdde Bierens de
    Haan zich geheel aan zijn verzameling prentkunst. De basis voor
    deze collectie had hij al in zijn studententijd gelegd, toen
    hij de Europese prentenkabinetten bezocht. In de Rotterdamse
    jaren was zijn aandacht voor dit onderwerp nimmer verflauwd.
    Integendeel, juist de schenking door A.J. Domela Nieuwenhuis
    van zijn omvangrijke verzameling grafiek aan Museum Boymans in
    1923 gaf hem de inspiratie tot de uitbreiding van zijn eigen
    verzameling. Reeds in een vroeg stadium moet hij het plan
    hebben opgevat voor een soortgelijke schenking aan het
    Rotterdamse museum. Met dit doel voor ogen verzamelde hij niet
    de grote meesters, die hij te duur achtte - hij kocht nooit
    boven een tevoren vastgestelde limiet -, maar legde hij zich
    systematisch toe op de vorming van een collectie die de
    ontwikkelingen in de Nederlandse grafiek zo volledig mogelijk
    zou weergeven.&lt;/p&gt;
&lt;p&gt;De belangstelling van Bierens de Haan ging aanvankelijk
    vooral uit naar het werk van tijdgenoten en hun directe
    voorgangers uit het einde van de 19e eeuw. Hij kocht niet
    alleen werk van Nederlandse graveurs, maar ook van buitenlandse
    als J. Ensor, J. Whistler, K. Kollwitz en P. Picasso. Hoewel
    hij zich steeds zou blijven interesseren voor het werk van
    contemporaine kunstenaars - zoals bijvoorbeeld blijkt uit de
    aankoop van in totaal 24 bladen van M.C. Escher in de jaren
    1928-1939 - verschoof zijn aandacht zich toch geleidelijk naar
    de oude kunst. De kern van de 16e-eeuwse grafiek in zijn
    collectie werd gevormd door het werk van Lucas van Leyden, maar
    ook de mani&amp;euml;risten hadden zijn bijzondere aandacht met
    kunstenaars als Jean Duvet, Jacques Bellange en de school van
    Fontainebleau. Een belangrijke 17e-eeuwse representant was
    Adriaen van Ostade. Van grote prentkunstenaars als Piranesi,
    Goya en Canaletto bracht hij vele zeldzame bladen bijeen. Wat
    de onderwerpen betreft, zijn vooral de portretgravure en de
    historieprent in de verzameling ruim vertegenwoordigd. Als
    collectioneur heeft Bierens de Haan kunnen profiteren van de
    omstandigheid dat in de jaren twintig en dertig, als nasleep
    van de Eerste Wereldoorlog, verschillende Duitse vorstelijke
    prentenkabinetten uiteenvielen. Zo wist hij door aankopen op
    veilingen de hand te leggen op vele bladen uit de beroemde
    prentverzameling van koning Frederik Augustus II van Saksen
    (1797-1854), die in de eerste helft van de 19e eeuw was
    bijeengebracht.&lt;/p&gt;
&lt;p&gt;Reeds tijdens zijn leven deed Bierens de Haan schenkingen
    aan Museum Boymans te Rotterdam. Ook maakte hij tijdens de
    bezetting wisseltentoonstellingen uit zijn bezit in dit museum
    mogelijk. Hoewel de Duitsers in 1942 zijn Amsterdamse huis
    confisqueerde, werd zijn kunstverzameling namelijk ongemoeid
    gelaten. Het waardige voorkomen van Bierens de Haan - men hield
    hem voor een gepensioneerde generaal - kan kan daarbij een rol
    hebben gespeeld. Na zijn overlijden in 1951 bleek hij inderdaad
    zijn collectie en zijn omvangrijke bibliotheek te hebben
    nagelaten aan de gemeente Rotterdam, ter plaatsing in Museum
    Boymans. Zijn collectie grafiek was inmiddels uitgegroeid tot
    ruim 26.000 bladen. Bovendien had hij een som van
    drie&amp;euml;neenhalve ton gelegateerd aan de door hem in 1936 in
    het leven geroepen stichting voor grafische kunst 'Lucas van
    Leyden' met de bedoeling om met de rente van de hoofdsom zijn
    collectie te verbeteren en uit te breiden. Dank zij deze
    legaten ontwikkelde het prentenkabinet van Museum Boymans zich
    tot een der belangrijkste van ons land. Er werden
    wisseltentoonstellingen uit de collectie samengesteld, en men
    verzamelde in de geest van de schenker verder. Bestaande hiaten
    konden worden opgevuld, en het verzamelgebied werd verruimd met
    onder meer Engelse grafiek uit de 19e en vroeg-20e eeuw.&lt;/p&gt;
&lt;p&gt;Bierens de Haan is gekarakteriseerd als een erudiet en zeer
    belezen man, met een brede belangstelling, ook op het terrein
    van de exacte wetenschappen. Van zijn rijke kunsthistorische
    kennis en collectie liet hij steeds anderen op genereuze wijze
    profiteren. Hij legde een uitvoerige documentatie en
    beschrijving van zijn verzameling aan, maar was overigens
    weinig tot schrijven geneigd. Zijn beide kunsthistorische
    publikaties, 
    &lt;em&gt;De Meester van het Amsterdamsch Kabinet. Met reproducties in
    lichtdruk van het geheele gegraveerde werk&lt;/em&gt;

    (Amsterdam, 1947) en 
    &lt;em&gt;L'oeuvre grav&amp;eacute; de Cornelis Cort, graveur hollandais
    1533-1578. Avec 64 reproductions de dessins et de gravures&lt;/em&gt;

    ('s-Gravenhage, 1948), kwamen op aandringen van anderen tot
    stand&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het kaartsysteem dat Bierens de Haan als toegang op
  zijn prentencollectie aanlegde, wordt bewaard in het
  prentenkabinet van Museum Boymans-van Beuningen te Rotterdam.
  Hier berust ook de door hem in de jaren 1929-1951 over deze
  collectie gevoerde correspondentie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties publiceerde
    Bierens de Haan verschillende wetenschappelijke artikelen in
    medische tijdschriften.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. Ebbinge Wubben, 'Dr. J.C.J. Bierens de Haan...
  Zijn leven en zijn verzameling', in 
  &lt;em&gt;Bulletin Museum Boymans Rotterdam&lt;/em&gt;

  3 (1952) 2 (juli) 23-52; W.R. Juynboll, in 
  &lt;em&gt;Jaarboek van de Maatschappij der Nederlandse letterkunde te
  Leiden 1951-1953&lt;/em&gt;

  (Leiden, 1954) 62-63; Frits Lugt, 
  &lt;em&gt;Les marques de collections de dessins &amp;amp; d'estampes... .
  Suppl&amp;eacute;ment&lt;/em&gt;

  ('s-Gravenhage, 1956) 69; D. Hannema, 
  &lt;em&gt;Flitsen uit mijn leven als verzamelaar en museumdirecteur&lt;/em&gt;

  (Rotterdam, 1973) 72; J.H. Rombach, 
  &lt;em&gt;Nederland en het Rode Kruis&lt;/em&gt;

  (Amsterdam, 1992)&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Bulletin Museum Boymans Rotterdam&lt;/em&gt;

  3 (1952) 2 (juli) 22 [portret: B. Westendorp-Osieck, winter 1945].&lt;/p&gt;



&lt;p&gt;J.C. Bierens de Haan&lt;/p&gt; 
&lt;dtml-var bwn_footer&gt;</text>
  </biography>
</biodes>

