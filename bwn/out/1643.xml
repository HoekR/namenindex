<biodes version="1.0">
  <fileDesc>
    <title>Schokking, Jan (1864-1941)</title>
    <ref target="http://resources.huygens.knaw.nl/bwn1880-2000/lemmata/bwn4/schokki"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schokki</idno>
    <persName><name type="geslachtsnaam">Schokking</name>, Jan</persName>
    <sex value="1"/>
    <event type="birth" when="1864"/>
    <event type="death" when="1941"/>
    <state type="occupation">Ned. herv. predikant</state>
    <state type="occupation">politicus</state>
    <state type="occupation">minister</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SCHOKKING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schokking, Jan&lt;/strong&gt;, predikant en politicus (Amsterdam 10-5-1864 - 's-Gravenhage 15-7-1941). Zoon van Jan Jurriaan Schokking, commies, en Neeltje Roos.
  Gehuwd op 24-9-1897 met Adriana Suzanna Claudine Metelerkamp. Uit
  dit huwelijk werden 4 zoons geboren.
  
&lt;img src=&amp;quot;images/SCHOKKING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schokking, Jan&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Nadat hij in zijn geboorteplaats met goed gevolg het
    eindexamen gymnasium had afgelegd, studeerde Jan Schokking
    achtereenvolgens theologie - afgesloten met het doctoraal
    examen - en rechten aan zowel de Vrije Universiteit als aan de
    Universiteit van Amsterdam. Aan deze laatste instelling
    promoveerde hij op 20 juni 1894 bij prof. L. de Hartog op een 
    &lt;em&gt;Historisch-juridische schets van de wet van den 10den
    September 1853, tot regeling van het toezicht op de
    onderscheidene kerkgenootschappen (Staatsblad No. 102)&lt;/em&gt;

    . Ofschoon het een juridisch proefschrift was, wees de titel
    ervan op Schokkings eerste studierichting, waarnaar duidelijk
    zijn grootste belangstelling uitging. Een jaar later werd hij
    predikant in de Nederlandsche Hervormde Kerk.&lt;/p&gt;
&lt;p&gt;Schokkings eerste gemeente was Wezep, dat hij in 1897 voor
    Koudum verruilde. In Friesland kwam hij in contact met H. van
    Eijck van Heslinga en G.H. Wagenaar, respectievelijk predikant
    te Berlikum en te Leeuwarden. Allen hadden in de jaren tachtig
    aan de Vrije Universiteit college gelopen bij Ph.J. Hoedemaker,
    die in 1887 - na een conflict met A. Kuyper over de noodzaak
    van de Doleantie, een jaar eerder - zijn hoogleraarschap had
    neergelegd. Mede onder Hoedemakers invloed - hij verwierp op
    politiek terrein Kuypers antithesegedachte en ging uit van een
    protestantse Nederlandse natie - nam het drietal het initiatief
    tot de oprichting van een nieuwe protestants-christelijke
    politieke partij tegenover Kuypers Anti-Revolutionaire Partij
    (ARP). Op 24 maart 1898 leidden deze inspanningen tot de
    oprichting van de Bond van Kiesvereenigingen op
    Christelijk-Historischen Grondslag in de provincie Friesland,
    in de volksmond meestal afgekort tot 'Friesche Bond'.&lt;/p&gt;
&lt;p&gt;Schokking werd partijvoorzitter en kwam, na afspraken met de
    ARP over wederzijdse steun, in september 1901 voor het
    kiesdistrict Harlingen in de Tweede Kamer. Tot het opgaan van
    zijn partij in de Christelijk-Historische Unie (CHU) in 1908
    bleef hij de enige vertegenwoordiger van de 'Friesche Bond' in
    Den Haag. In deze jaren was Schokking een weinig opvallend
    kamerlid, dat een enkele keer voor iets 'nationaals' -
    bijvoorbeeld bij de Hoger-onderwijswet van het kabinet-Kuyper
    -, maar vaker voor de belangen van zijn kiesdistrict de
    aandacht vroeg. In 1909, toen de Algemeene Synode van de
    Nederlandsche Hervormde kerk het kamerlidmaatschap
    onverenigbaar achtte met het domineesambt, trok Schokking -
    inmiddels sinds 1903 herder en leraar te Dordrecht - zich in
    september van dat jaar van het Binnenhof terug. In 1910 nam hij
    een beroep aan naar de hervormde gemeente van Leiden, waar hij
    bovendien als godsdienstleraar in het plaatselijke
    Rijksopvoedingsgesticht werkzaam was.&lt;/p&gt;
&lt;p&gt;Bij de kamerverkiezingen van 1918 stelde Schokking zich toch
    weer kandidaat voor de CHU en verkreeg hij vervroegd emeritaat
    als predikant. Op 27 september deed hij opnieuw zijn intrede in
    de Kamer, maar hij speelde, hoewel inmiddels ook
    partijvoorzitter, bij het formatieoverleg van dat jaar geen
    beslissende rol: die was, voor het laatst in zijn
    carri&amp;egrave;re, weggelegd voor jhr. A.F. de Savornin Lohman. Dit
    werd anders bij de kabinetsformaties van de jaren twintig, toen
    Schokking - die na Lohmans vertrek uit de actieve politiek van
    1921 tot 1925 de fractie leidde - intensief bij alle
    besprekingen werd betrokken. Zo vervulde de Unie, met haar
    voorzitter aan het hoofd, een sleutelrol bij de totstandkoming
    van het eerste kabinet-Colijn (1925-1926) en van het derde
    ministerie-Ruijs de Beerenbrouck (1929-1933).&lt;/p&gt;
&lt;p&gt;In 1925 slaagde H. Colijn slechts in zijn formatieopdracht
    door - tegen zijn zin, maar op h&amp;ugrave;n uitdrukkelijk verzoek -
    Schokking en zijn partijgenoot jhr. D.J. de Geer in het kabinet
    op te nemen. Schokking kwam op Justitie, een benoeming die,
    door velen buiten &amp;egrave;n binnen de CHU, met de nodige
    verbazing werd begroet. Schokking had namelijk de reputatie erg
    besluiteloos te zijn, wat hem van de kant van de
    Rooms-katholieke leider W.H. Nolens het epitheton 'de
    aarzelende' opleverde. Zijn optreden als minister - van 4
    augustus 1925 tot 8 maart 1926 - duurde te kort om echt te
    kunnen worden beoordeeld, al werd zijn opvolger J. Donner later
    met menig aangehouden zaak geconfronteerd, hetgeen de in brede
    kringen heersende opinie over Schokkings geringe
    besluitvaardigheid zou versterken. In 1929 - het jaar waarin
    hij opnieuw fractievoorzitter (tot 1932) werd - bleek Schokking
    evenwel zeer standvastig in zijn verzet tegen de vorming van
    een kabinet waarbij een te sterke binding zou bestaan met in de
    Kamer vertegenwoordigde partijen. De formateur, jhr. Ch.J.M.
    Ruijs de Beerenbrouck, zag zich hierdoor genoodzaakt een
    kabinet samen te stellen dat weliswaar op de partijen ter
    rechterzijde steunde, maar een meer extraparlementair karakter
    droeg.&lt;/p&gt;
&lt;p&gt;Schokking combineerde een groot aantal openbare functies. Zo
    was hij gedurende enige tijd kamerlid (1918-1925, 1926-1932),
    medehoofdredacteur van het CHU-orgaan 
    &lt;em&gt;De Nederlander&lt;/em&gt;

    (1921/1922), partijvoorzitter (1918-1925, 1926-1932), lid van
    Provinciale Staten (1918-1925) en van Gedeputeerde Staten van
    Zuid-Holland (1920-1925) en later zelfs nog burgemeester van
    Katwijk (1927-1932). Op 1 maart 1932 kreeg Schokking zitting in
    de Raad van State, na hiervoor in 1926, bij zijn aftreden als
    minister, al eens te zijn gepasseerd. Hij bleef lid van dit
    college tot 14 september 1940 en overleed op 77-jarige leeftijd
    aan het begin van de Duitse bezetting.&lt;/p&gt;
&lt;p&gt;Hoewel de integriteit van Schokking nooit ter discussie
    heeft gestaan, is zijn geringe doortastendheid in politieke
    zaken - op een enkele uitzondering na - bepalend geweest voor
    het beeld dat tijdgenoten van hem hadden. Hij beheerste het
    politieke spel, maar twijfelde vaak zozeer aan een eenmaal
    ingenomen standpunt, dat zijn gezag daardoor niet bepaald werd
    vergroot. Zo moest hij door vertrouwelingen worden aangemoedigd
    het nota bene door hem zelf gevraagde ministerschap in 1925 te
    aanvaarden en werd hij tijdens de Vlootwetcrisis van eind 1923,
    ook door partijgenoten als het Eerste-Kamerlid W.L. baron De
    Vos van Steenwijk, om zijn aarzelende houding gekritiseerd. De
    invloed die Lohman v&amp;oacute;&amp;oacute;r hem en De Geer en H.W.
    Tilanus n&amp;agrave; hem op het protestants-christelijke volksdeel
    hebben gehad, kon door Schokking niet worden benaderd. Wel kan
    te zijnen gunste worden gezegd dat met hem als lijsttrekker de
    CHU bij de kamerverkiezingen van 1922, 1925 en 1929 de beste
    resultaten uit haar geschiedenis boekte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Schokking berust bij de familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie: 
    &lt;em&gt;Schetsen uit de geschiedenis van Kerk en Staat in de
    Nederlanden gedurende de 16e en 17e eeuw&lt;/em&gt;

    (Utrecht, 1902); 
    &lt;em&gt;Bijdrage tot de geschiedenis van het ontstaan der
    Christelijk-Historische Unie&lt;/em&gt;

    ('s-Gravenhage, 1938); 
    &lt;em&gt;Het voorname punt van verschil tusschen Antirevolutionairen
    en Christelijk-Historischen&lt;/em&gt;

    ('s-Gravenhage [1938]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie, in 
  &lt;em&gt;De Nederlander&lt;/em&gt;

  , 16-7-1941; G. Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen, 1966); O. Santema en K. de Vries, 'De eenmansfractie
  Schokking in de Tweede Kamer tijdens het ministerie Kuyper
  (1901-1905)', in 
  &lt;em&gt;Christelijk-Historisch Tijdschrift&lt;/em&gt;

  12 (1967) 9-17; P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  I-IV (2e dr.; Assen, 1968); G. Puchinger, 
  &lt;em&gt;Colijn en het einde van de coalitie&lt;/em&gt;

  . II: 
  &lt;em&gt;De geschiedenis van de kabinetsformaties 1925-1929&lt;/em&gt;

  (Kampen, 1980); 
  &lt;em&gt;Herinneringen aan de Unie waarin we ons thuis voelden.
  Christelijk-historische karakteristieken&lt;/em&gt;

  . Onder red. van A.J. van Dulst (['s-Gravenhage] 1980) 41-43; 
  &lt;em&gt;Veertien brieven aan J.R. Snoeck Henkemans. Opvattingen binnen
  de&lt;/em&gt;

  CHU tijdens de Vlootwetcrisis.... Ingel. en van commentaar
  voorzien door H. van Spanning ([Alblasserdam, 1982]; Hans van
  Spanning, 
  &lt;em&gt;De Christelijk-Historische Unie (1908-1980). Enige hoofdlijnen
  uit haar geschiedenis&lt;/em&gt;

  (2 dln.; [S.l.], 1988) vooral 76 en 82 en passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1318.
&lt;/p&gt;

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

