<biodes version="1.0">
  <fileDesc>
    <title>Haan, Frederik de (1863-1938)</title>
    <ref target="http://resources.huygens.knaw.nl/bwn1880-2000/lemmata/bwn4/haan"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haan_4</idno>
    <persName><name type="geslachtsnaam">Haan</name>, Frederik de</persName>
    <sex value="1"/>
    <event type="birth" when="1863"/>
    <event type="death" when="1938"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haan, Frederik de&lt;/strong&gt;, koloniaal-historicus (Leeuwarden 22-7-1863 - Haarlem 16-8-1938). Zoon van Yde de Haan, koopman, en Engeltje [Epkes] van Mesdag.
  

  
  &lt;/p&gt;
&lt;p&gt;De Haan doorliep het Stedelijk Gymnasium in zijn
    geboorteplaats. In 1884 begon hij met de studie klassieke
    letteren in Utrecht, waar hij op 12 april 1892 cum laude
    promoveerde bij prof. H. van Herwerden op een proefschrift
    getiteld 
    &lt;em&gt;Annotationes ad Demosthenis quae fertur orationem
    Lacriteam&lt;/em&gt;

    .&lt;/p&gt;
&lt;p&gt;Direct na zijn promotie vertrok De Haan naar
    Nederlands-Indi&amp;euml;. Aanvankelijk voorzag hij daar in zijn
    levensonderhoud als huisleraar. Al snel raakte hij
    ge&amp;iuml;nteresseerd in de Nederlands-Indische geschiedenis en
    werd hij schier dagelijks op het landsarchief gesignaleerd. Dit
    had in de periode 1898-1901 een tweetal aanstellingen als
    daggelder ten gevolge. Eerst werkte hij aan archiefordening,
    daarna onderzocht hij het stelsel van de Verenigde Oostindische
    Compagnie (VOC) in de Preanger-regentschappen, het 'achterland'
    van Batavia. De Haan had inmiddels een aantal historische
    artikelen gepubliceerd, en deze staat van dienst volstond om
    hem in 1905 te benoemen tot opvolger van de overleden
    landsarchivaris J.A. van der Chijs. De talentvolle classicus
    was koloniaal-historicus geworden, en die discipline plukte
    daar de vruchten van.&lt;/p&gt;
&lt;p&gt;Een gepromoveerd classicus-historicus was in de toenmalige
    koloniale samenleving, waarin de cultuursector de
    kinderschoenen nog niet was ontgroeid, welhaast per definitie
    een buitenstaander. De Haans persoonlijkheid verminderde dit
    geenszins, verergerde het veeleer. Hij was celibatair, doof,
    lastig tegen al wat gezag droeg, spotlustig en bijna
    uitsluitend in geschiedenis ge&amp;iuml;nteresseerd. Toch hield hij
    van Indi&amp;euml;, en deze combinatie van betrokkenheid en
    distantie komt ook in zijn geschiedschrijving tot uiting. Zich
    afvragend of het mogelijk is de verleden werkelijkheid te
    doorgronden, schreef hij: '... de afgrond, die tusschen het
    heden gaapt en het verleden, is maar zelden te overbruggen. Het
    gewemel aan den overkant verbaast ons dikwijls, ergert ons niet
    zelden, doet ons een andermaal trillen van bewondering. Een
    oordeel is zoo gauw uitgesproken en het is dikwijls zoo glad
    mis' (&lt;em&gt;Oud Batavia&lt;/em&gt;

    II, 362).&lt;/p&gt;
&lt;p&gt;Lastig was De Haan ook voor de sporadische bezoeker van het
    landsarchief. De goedwillende amateur, die in zijn ogen
    onvoldoende parate kennis van het koloniale verleden bezat,
    werd onheus en grof bejegend. Dit overkwam bijvoorbeeld de
    koloniaal-historicus F.W. Stapel, die zich ter voorbereiding
    van een dissertatie op het landsarchief had gemeld. De Haan
    vond Stapel, toen nog leraar geschiedenis, maar een dilettant
    en voegde hem toe: 'Voor een boekje, daar heeft u minstens 10,
    12 jaar voor nodig' (Jaquet en Ribberink, 38). De Haan was geen
    archivaris; de door zijn voorganger aangevangen archiefordening
    werd door hem niet voortgezet. Zijn hart trok naar de
    geschiedschrijving; voor de noodzakelijke
    inventarisatiewerkzaamheden moest maar een adjunct-archivaris
    worden aangetrokken, zo liet hij het gouvernement weten.&lt;/p&gt;
&lt;p&gt;Door deze houding van De Haan eindigde zijn
    landsarchivariaat met conflicten. In 1920, twee jaar
    v&amp;oacute;&amp;oacute;r zijn pensionering, stelde hij het gouvernement
    voor de Leidse hoogleraar H.Th. Colenbrander en de
    rijksarchivaris R. Fruin in Nederland te verzoeken een
    geschikte historicus als opvolger voor te dragen. In Indi&amp;euml;
    was die, naar zijn mening, niet te vinden. De reactie van Fruin
    en Colenbrander - met de laatste correspondeerde De Haan, en
    deze had hem wegens het grote belang van zijn publikaties
    geprezen - stelde hem diep teleur. Fruin en Colenbrander wilden
    geen historicus uitzenden, maar een voor het archiefwezen
    opgeleid beambte, die in de te kort schietende archiefordening
    en -organisatie met voorrang verbetering moest brengen. In een
    woedende brief aan het gouvernement (18-2-1922), waarin hij af
    en toe zijn sarcasme de vrije loop liet - de voorgestelde
    schepper van het Indisch archiefwezen noemt hij
    'Archivaris-Diktator' -, verdedigt hij zich. Gezien de geringe
    belangstelling van het Indische publiek - er waren daar toen
    nog maar een paar historici - zou een accent op archiefbeheer
    het archief tot een 'dood en onnut bezit' maken. Als de
    landsarchivaris niet publiceerde, zou niemand het doen. De Haan
    kon inderdaad lastig zijn.&lt;/p&gt;
&lt;p&gt;Geheel in overeenstemming met zijn visie heeft De Haan zich
    gedurende zijn archivariaat uitsluitend met onderzoek en
    publiceren beziggehouden. En op dat gebied heeft hij
    uitzonderlijk veel gepresteerd. Tussen 1910 en 1912 verscheen
    zijn 
    &lt;em&gt;Priangan. De Preanger-Regentschappen onder het Nederlandsch
    bestuur tot 1811&lt;/em&gt;

    . In deze vier kloeke delen werd een selectie bronnen uit het
    landsarchief betreffende deze regio gepubliceerd, voorzien van
    uitermate uitvoerige inleidingen en toelichtingen. Het is de
    eerste grote, historisch verantwoorde regiostudie van de VOC,
    niet als handelslichaam maar als territoriaal gezaghebber,
    geworden. In de visie van De Haan liepen de handelaar en de
    soeverein elkaar voortdurend voor de voeten en wonnen de
    handelsbelangen het veel te vaak. Over de invoering van het
    bekende stelsel van 'gedwongen heffingen' en over de geringe
    aandacht voor het belang van 'den inlander' is hij zeer
    kritisch. Terecht kon hij schrijven: 'Van eene neiging om de
    Compagnie te bewierooken zal men ons, naar wij hopen,
    vrijkennen' (&lt;em&gt;Priangan&lt;/em&gt;

    I, 148).&lt;/p&gt;
&lt;p&gt;Ook in De Haans tweede grote werk, 
    &lt;em&gt;Oud Batavia. Gedenkboek uitgegeven door het Bataviaasch
    Genootschap voor Kunsten en Wetenschappen naar aanleiding van
    het driehonderdjarig bestaan der stad in 1919&lt;/em&gt;

    , kwam weinig wierook voor. Aan dit werk was hij na de
    voltooiing van 
    &lt;em&gt;Priangan&lt;/em&gt;

    begonnen in opdracht van het bestuur van het Bataviaasch
    Genootschap van Kunsten en Wetenschappen. Het onderzoek
    hiervoor was niet uitsluitend gebaseerd op archiefstukken, ook
    de oude, hete, lager gelegen delen van Batavia werden door De
    Haan op zijn fiets, badend in het zweet, verkend. Toch vond hij
    klachten over de hitte niets dan malligheid. Het boekwerk was
    andermaal tot een forse omvang uitgedijd, vandaar dat het eerst
    drie jaar na de herdenking in 1922/1923 in drie delen
    verscheen. 
    &lt;em&gt;Oud Batavia&lt;/em&gt;

    is een schitterend boek, dat men ook nu nog met genoegen leest.
    Dat ligt niet alleen aan De Haans grote literaire talent, ook
    het gekozen onderwerp stelde hem in staat zijn ironie en zijn
    spotlust de vrije teugel te laten, en dat spreekt aan. Hij
    beschreef namelijk vooral de zeden en gebruiken van mensen die
    hij met voorliefde 'Batavianen' noemde. Overdreven pronkzucht,
    cultuurbarbarij en inhaligheid, De Haan etaleerde dit alles met
    sardonisch genoegen. Strikt historisch een waarschijnlijk wat
    eenzijdig beeld, waarbij nog komt dat hij tussen de regels door
    met tijdgenoten polemiseerde. Hij die De Haan consulteert moet
    dus voorzichtig zijn, maar vooral niet vergeten te
    genieten.&lt;/p&gt;
&lt;p&gt;Na De Haans repatri&amp;euml;ring in 1922 kwam er van een
    voorgenomen, uiteraard omvangrijk bedoelde publikatie over
    Indi&amp;euml; in de tijd van Raffles niets terecht. 'Eenmaal
    buiten de oude, vertrouwde archiefomgeving getreden, bleek de
    bezieling, ... zich in de koele Nederlandsche atmosfeer,
    spoorloos te hebben opgelost', zo schreef hij in zijn laatste
    publikatie ('Personalia der periode van het Engelsch bestuur
    over Java 1811-1816', in 
    &lt;em&gt;Bijdragen tot de Taal-, Land- en Volkenkunde van
    Nederlandsch-Indi&amp;euml;&lt;/em&gt;

    92 (1935) 478). Bijna onopgemerkt overleed hij in 1938.&lt;/p&gt;
&lt;p&gt;De Haans historiografie draagt een zeer persoonlijk stempel.
    Hij was weliswaar een overtuigd koloniaal, schreef bijna
    uitsluitend over de Nederlanders en was daarmee een kind van
    zijn tijd, in zijn aanval op de glorie van het VOC-tijdperk
    stond hij echter alleen. En vooral de manier waarop hij door
    zijn zedenschetsen zijn tijdgenoten een spiegel voorhield, is
    onnavolgbaar.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De voornaamste geschriften van De Haan worden genoemd in het
    onder L vermelde artikel van Jaquet, 21.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Heimwee naar het archief: over dr. F. de Haan
  (1863-1938)', in 
  &lt;em&gt;Dr. F. de Haan. Uit de nadagen van de 'Loffelijke Compagnie':
  een keuze uit de geschriften&lt;/em&gt;

  . Samengest. door Rob Nieuwenhuys (Amsterdam, 1984) 7-16. Hierin
  (p. 251) een beknopte bibliografie van publikaties over De Haan.
  Verder: F.W. Stapel, in 
  &lt;em&gt;Nederlandsch Archievenblad&lt;/em&gt;

  46 (1938/1939) 21-22; 
  &lt;em&gt;Dutch authors on Asian history. A selection of Dutch
  historiography on the Verenigde Oostindische Compagnie&lt;/em&gt;

  . Onder red. van M.A.P. Meilink-Roelofsz [e.a.] (Dordrecht
  [etc.], 1988) 155-156; F.G.P. Jaquet, 'De eigenzinnige dr F. de
  Haan, landsarchivaris 1905-1922', in 
  &lt;em&gt;Nederlands Archievenblad&lt;/em&gt;

  95 (1991) 10-22; F.G.P. Jaquet en A.E.M. Ribberink, 
  &lt;em&gt;Van 's Lands Archief tot Arsip Nasional&lt;/em&gt;

  ('s-Gravenhage, 1992) 29-46.&lt;/p&gt;
&lt;p&gt;J. Vogel&lt;/p&gt; 
&lt;dtml-var bwn_footer&gt;</text>
  </biography>
</biodes>

