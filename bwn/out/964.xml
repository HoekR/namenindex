<biodes version="1.0">
  <fileDesc>
    <title>Knappert, Emilie Charlotte (1860-1952)</title>
    <ref target="http://resources.huygens.knaw.nl/bwn1880-2000/lemmata/bwn4/knapper"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">knapper</idno>
    <persName><name type="geslachtsnaam">Knappert</name>, Emilie Charlotte</persName>
    <sex value="2"/>
    <event type="birth" when="1860"/>
    <event type="death" when="1952"/>
    <state type="occupation">sociaal werkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KNAPPERTEC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Knappert, Emilie Charlotte&lt;/strong&gt;, godsdienstonderwijzeres en sociaal-cultureel werkster (Schiedam 15-6-1860 - Santpoort (N.H.) 22-9-1952). Dochter van Adrianus Knappert, jeneverstoker, later
  bankdirecteur, en Arnolda Antonia Knappert.
  
&lt;img src=&amp;quot;images/KNAPPERTEC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Knappert, Emilie Charlotte&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Emilie Knappert was de oudste in een gezin van acht
    kinderen. Zij groeide op in een besloten, vrijzinnig-liberaal
    milieu binnen de welgestelde burgerij. Zo goed als zij overweg
    kon met haar vader, die haar intellectuele en culturele vorming
    sterk stimuleerde, zo stroef was de verhouding met haar moeder.
    Liever dan te helpen in het huishouden bracht zij haar tijd
    door met lezen of luisteren naar de boeiende reisverhalen van
    haar vader. Van kinds af aan toonde Emilie grote belangstelling
    voor godsdienstige onderwerpen, en indien dat voor vrouwen
    mogelijk was geweest, zou ze waarschijnlijk, in navolging van
    haar oom Jan Knappert, predikant zijn geworden.&lt;/p&gt;
&lt;p&gt;Na in 1882 door zelfstudie de akte MO-Frans te hebben
    behaald, werd Knappert in dat zelfde jaar benoemd tot lerares
    aan een meisjespensionaat in Scheveningen. Haar religieuze
    belangstelling deed haar echter een opleiding tot
    godsdienstonderwijzeres volgen onder auspici&amp;euml;n van de
    Nederlandsche Protestantenbond (NPB). Zij bezocht daartoe ook
    de avondcursussen van de Leidse hoogleraar Hebreeuwse taal en
    Isra&amp;euml;litische oudheden H. Oort. In 1885 trok zij bij hem
    in huis in om jongeren uit vrijzinnig-protestantse milieus
    catechisatieles te geven. Dertien jaar lang zou zij hieraan een
    belangrijk deel van haar tijd wijden.&lt;/p&gt;
&lt;p&gt;Ten huize van Oort ontmoette Knappert vrijzinnige en sociaal
    bewogen intellectuelen. Zij wezen haar op het werk van Thomas
    Carlyle, John Ruskin en William Morris, de critici van de
    industri&amp;euml;le maatschappij in het Victoriaanse
    Groot-Brittanni&amp;euml;. Hun geschriften zouden voor de rest van
    haar leven als 'wegwijzers' dienen. Ook de artikelen van
    H&amp;eacute;l&amp;egrave;ne Mercier in het 
    &lt;em&gt;Sociaal Weekblad&lt;/em&gt;

    waren voor Knappert van belang. Deze zetten haar namelijk op
    het spoor van het Britse Toynbeewerk - genoemd naar Toynbee
    Hall, de 'University Settlement' in de Londense arbeiderswijk
    East End -, dat ervan uitging dat volksopvoeding door
    'persoonlijke bemoeiingen van meer ontwikkelden in 't belang
    van minder ontwikkelden' de klassentegenstellingen zou kunnen
    overbruggen.&lt;/p&gt;
&lt;p&gt;E&amp;eacute;n van Knapperts eerste activiteiten op dit terrein in
    Leiden gold de in 1890 door haar opgezette Inrichting voor
    Fabrieksmeisjes. Met dit initiatief beoogde zij geen 'formele'
    school: die zou immers tot mislukken zijn gedoemd. Daarom
    groepeerde zij - naar het voorbeeld van de Britse
    'reading-parties' - een twaalftal dames-vrijwilligsters om zich
    heen. Dezen ontvingen wekelijks in clubverband tien meisjes
    thuis, waarbij onder het handwerken werd voorgelezen of gepraat
    over serieuze onderwerpen. 'Door vanzelfsprekenden omgang met
    beschaafde vrouwen is er 
    &lt;em&gt;heel&lt;/em&gt;

    wat van hen te maken. Het is een aardig volkje, frisch en
    oorspronkelijk', zo liet Knappert weten (Verslag
    Staatscommissie van Arbeidsenqu&amp;ecirc;te: getuigenverhoren
    Leiden).&lt;/p&gt;
&lt;p&gt;In 1894 werd door toedoen van Knappert en Oort in de 'Leidse
    Jordaan' een wijkgebouw van de NPB geopend, 'Geloof, Hoop,
    Liefde' geheten. Behalve het clubwerk voor kinderen, jongeren
    en zelfs volwassenen, dat het leeuwedeel van de activiteiten
    uitmaakte, vonden er in dit gebouw ook teken- en
    alfabetisatiecursussen plaats, was er een bibliotheek gevestigd
    en werd er met succes de arbeidsco&amp;ouml;peratie gepropageerd.
    In 1898 introduceerde Knappert in dezelfde volksbuurt een
    professionele, op Britse leest geschoeide wijkverpleging. In de
    jaren negentig voerde zij een ware kruistocht tegen het
    alcoholisme onder de arbeidersbevolking.&lt;/p&gt;
&lt;p&gt;Hoewel Knappert maar weinig waardering kon opbrengen voor de
    eenzijdigheid van het feminisme, spoorde zij vrouwen op
    velerlei manieren aan hun mogelijkheden optimaal te benutten in
    dienst van het 'algemeen belang'. Als vice-voorzitster was ze
    nauw betrokken bij de voorbereidingen van de Eerste Nationale
    Tentoonstelling van Vrouwenarbeid, die in de zomer van 1898 in
    Den Haag werd gehouden. Knappert presideerde hier de congressen
    over 'maatschappelijk werk' en over vakopleiding voor vrouwen.
    In woord en geschrift beijverde zij zich in deze jaren voor de
    aanstelling van fabrieksinspectrices, een wettelijk
    arbeidscontract en verkorting van de arbeidsdag voor vrouwen.
    Dit waren toentertijd politieke programmapunten van de
    vrijzinnig-democraten.&lt;/p&gt;
&lt;p&gt;Nadat een eerdere poging daartoe was mislukt, kreeg Leiden
    op 22 oktober 1899, eindelijk zijn Volkshuis, dank zij een
    vorstelijke gift van de hoogleraar Romeins recht en
    vrijzinnig-democratische voorman H.L. Drucker. Knappert werd
    directrice. Naar eigen - veelal intu&amp;iuml;tief-pedagogisch -
    inzicht kon zij hier te werk gaan overeenkomstig de
    doelstelling van het Volkshuis: 'Verhooging van de
    ontwikkeling, beschaving en levensgeluk onder de arbeidende en
    daarmede gelijkstaande klassen'. Voortbouwend op haar
    ervaringen in het wijkgebouw ontplooide zij een indrukwekkend
    aantal activiteiten. Ook hier namen de door vrijwilligers
    geleide weekclubs een centrale plaats in. Daarnaast werd er een
    breed scala van lessen en cursussen gegeven en werden er
    geregeld voordrachten gehouden over maatschappelijke en
    culturele onderwerpen. Een versterking van de gemeenschapszin
    moest het jaarlijks terugkerende Lentefeest brengen. Zang- en
    muziekuitvoeringen en tentoonstellingen van ambachtelijke
    nijverheidsprodukten, schilderijen, bloemen en planten,
    omlijstten het programma. Een tijdlang kende het Volkshuis een
    openbare leeszaal voor 'werklieden' en een bibliotheek voor
    jong en oud. Aan min- en onvermogenden werd de gelegenheid tot
    gratis rechtsbijstand geboden, en er was zelfs een uitleen van
    kunstreprodukties.&lt;/p&gt;
&lt;p&gt;Emilie Knappert heeft een levensvervulling gevonden in het
    overdragen van cultuur aan het 'volk'. Ontroering door de
    schoonheid van kunstvoorwerpen, maar ook het eenvoudigweg
    genieten van de natuur hadden voor haar vooral opvoedende
    waarde. Met de haar zo kenmerkende gedrevenheid zocht zij naar
    mogelijkheden arbeiderskinderen in contact te brengen met de
    vrije natuur. Wat in 1909 begon als een weekendje aan zee,
    groeide uiteindelijk in 1911 uit tot een onafhankelijke
    vereniging, door Knappert 'Buitenbedrijf' genoemd, die zich ten
    doel stelde de arbeidersjeugd een week vakantie in de vrije
    natuur te laten doorbrengen. De meeste fabrikanten stonden
    sympathiek tegenover dit initiatief, al was van doorbetaling
    van loon toen nog geen sprake. In februari 1918 werd de eerste
    steen gelegd voor een vakantieverblijf voor fabrieksmeisjes
    onder eigen beheer: 'De Vonk' in Noordwijkerhout.&lt;/p&gt;
&lt;p&gt;Hoewel Knappert al in 1899 bij de oprichting van de School
    voor Maatschappelijk Werk in Amsterdam was gevraagd directrice
    te worden, had zij dit aanbod toen afgeslagen vanwege de kort
    daarvoor aangegane verbintenis met het Volkshuis. Toen men haar
    in 1915 opnieuw voor deze functie benaderde, stemde zij echter
    toe. Haar plotselinge vertrek trof bestuur en vrijwilligers van
    het Leidse Volkshuis als een donderslag uit heldere hemel. In
    een lyrische afscheidsgroet, 'The power of ideals', spoorde zij
    haar medewerkers aan voort te gaan op de ingeslagen weg;
    idealisten brachten de wereld immers op een hoger zedelijk
    plan. Knapperts elfjarige directeurschap betekende voor de
    School voor Maatschappelijk Werk een periode van consolidatie.
    Als tegenwicht tegen de noodzakelijke specialisatie voor de
    latere beroepspraktijk moest er naar haar mening in de
    opleiding van de studentes ruime aandacht worden besteed aan
    een brede humanistische en culturele vorming en aan de
    persoonlijkheidsontwikkeling.&lt;/p&gt;
&lt;p&gt;Haar culturele kennis en opvattingen droeg Knappert ook uit
    in 
    &lt;em&gt;Leven en Werken. Maandblad voor meisjes en jonge vrouwen&lt;/em&gt;

    , het tijdschrift dat zij van 1916 tot 1936 samen met Annie
    Salomons redigeerde. In 
    &lt;em&gt;Volksontwikkeling. Maandblad uitgegeven door het
    Nutsinstituut voor Volksontwikkeling&lt;/em&gt;

    verschenen verschillende artikelen van haar hand over de
    uitgangspunten van volksopvoeding en het belang van methodisch
    werken. Zowel in de in 1928 - mede op haar initiatief -
    opgerichte Nederlandsche Bond van Volkshuizen, als in de
    International Federation of Settlements speelde Knappert een
    vooraanstaande rol. Zij was ook een veel gevraagd spreekster,
    met als favoriete onderwerpen &amp;eacute;&amp;eacute;n van haar
    'wegwijzers' - tot wie ook de dichters Dante en Wordsworth
    moeten worden gerekend - en de kathedraal van Chartres.&lt;/p&gt;
&lt;p&gt;Was Knappert kort voor de eeuwwisseling gecharmeerd van de
    uit Groot-Brittanni&amp;euml; stammende Labour Church, in 1911 werd
    zij lid van de Vereeniging van Woodbrookers in Holland. In
    politiek opzicht voelde zij zich aanvankelijk thuis bij de
    Vrijzinnig-Democratische Bond. In 1903 behoorde zij dan ook tot
    de ondertekenaars van het 
    &lt;em&gt;Manifest der Twintigen&lt;/em&gt;

    , die de 'worgwetten' van het ministerie-Kuyper tegen de
    spoorwegstakers veroordeelden. De ervaringen in haar werk en de
    opkomst van het religieus socialisme binnen de
    Sociaal-Democratische Arbeiderspartij deden haar echter allengs
    in socialistische richting opschuiven.&lt;/p&gt;
&lt;p&gt;Haar laatste levensjaren bracht Knappert door te Bentveld
    bij Haarlem, in het gebouw van de Arbeiders-Gemeenschap der
    Woodbrookers, in de nabijheid van Henri&amp;euml;tte Roland Holst
    en het gezin van dominee W. Banning. Op aandringen van de
    laatstgenoemde heeft zij gewerkt aan haar (niet gepubliceerde)
    'Herinneringen'. Deze autobiografie stelt teleur. Knappert is
    hierin zeer terughoudend over haar persoonlijke leven.
    Bovendien vormen veel fragmenten citaten uit eerder geschreven
    artikelen.&lt;/p&gt;
&lt;p&gt;Emilie Knappert was klein van postuur. Zij was een
    ongelooflijk actieve vrouw. Een wilskrachtige, streng en sober
    levende, zeer gedisciplineerde persoonlijkheid, die hoge eisen
    stelde aan zichzelf en aan haar medewerksters en die een hekel
    had aan het niet nauw nemen van beginselen. Reeds tijdens haar
    leven, maar met meer nadruk nog na haar dood in 1952, werd zij
    ge&amp;euml;erd als een van de pioniers van het sociaal-cultureel
    werk in Nederland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-E.C. Knappert in het Internationaal Instituut
  voor Sociale Geschiedenis te Amsterdam; Archief Leidse Volkshuis
  in het Gemeentearchief te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie&amp;euml;n in de onder L genoemde publikaties van
    M. de Meijer-van der Waerden, 86-87 en van J. Slangen, 262.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Mejuffouw E.C. Knappert', in 
  &lt;em&gt;De Hollandsche Revue&lt;/em&gt;

  20 (1915) 537-547; H.G. Cannegieter, 'Emilie Knappert', in 
  &lt;em&gt;Morks Magazijn&lt;/em&gt;

  50 (1924) II, 449 e.v.; 
  &lt;em&gt;Maatschappelijk werk. Opstellen aangeboden aan Emilie Knappert
  ...&lt;/em&gt;

  . Onder red. van J.G. van Dillen (Amsterdam, 1930) 231-276; W.
  Banning, 'Emilie C. Knappert', in 
  &lt;em&gt;Tijd en Taak&lt;/em&gt;

  , 27-9-1952; Annie Salomons, 'Mejuffouw E.C. Knappert', in 
  &lt;em&gt;Maatstaf&lt;/em&gt;

  4 (1956) 24-32; M. de Meijer-van der Waerden, 
  &lt;em&gt;Zoekt een ster niet te ver. ... Emilie Charlotte Knappert,
  1860-1952&lt;/em&gt;

  (Amsterdam, 1960); lemma door F.L. van 't Hooft, in 
  &lt;em&gt;Biografisch lexicon voor de geschiedenis van het Nederlandse
  protestantisme&lt;/em&gt;

  I (Kampen, 1978) 98-99; J. Slangen, 'De oprichters. Emilie
  Charlotte Knappert (1860-1952) ...', in H. Kramers [e.a.], 
  &lt;em&gt;Het Leidse Volkshuis. Geschiedenis van een stichting
  sociaal-kultureel werk&lt;/em&gt;

  (Leiden, 1982) 97-108; Herman Nijenhuis, 
  &lt;em&gt;Werk in de schaduw. Club- en buurthuizen in Nederland,
  1892-1970&lt;/em&gt;

  (Amsterdam [etc.] 1987); lemma door Hermien van Veen, in 
  &lt;em&gt;Biografisch Woordenboek van het socialisme en de
  arbeidersbeweging in Nederland&lt;/em&gt;

  III (Amsterdam, 1988) 95-98; Rob Neij en Ernest Hueting, 
  &lt;em&gt;De opbouw van een sociaal-agogische beroepsopleiding
  1899-1989&lt;/em&gt;

  (Zutphen, 1989); Mieke Lunenberg, 'E.C. Knappert (1860-1952).
  ''Van allen vrij, aan allen dienstbaar'' ', in 
  &lt;em&gt;Vrouwelijke pedagogen in Nederland&lt;/em&gt;

  . Onder red. van Mineke van Essen en Mieke Lunenberg (Nijkerk,
  1991) 49-61, 204-205.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;M. de Meijer-van der Waerden, 
  &lt;em&gt;Zoekt een ster niet te ver. ... Emilie Charlotte Knappert,
  1860-1952&lt;/em&gt;

  (Amsterdam, 1960) afbeelding tegenover pagina 64.&lt;/p&gt;



&lt;p&gt;Jaak Slangen&lt;/p&gt; 
&lt;dtml-var bwn_footer&gt;</text>
  </biography>
</biodes>

