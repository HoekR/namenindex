<biodes version="1.0">
  <fileDesc>
    <title>Meinesz, Felix Andries (1887-1966)</title>
    <ref target="http://resources.huygens.knaw.nl/bwn1880-2000/lemmata/bwn2/meinesz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meinesz</idno>
    <persName><name type="geslachtsnaam">Meinesz</name>, Felix Andries</persName>
    <sex value="1"/>
    <event type="birth" when="1887"/>
    <event type="death" when="1966"/>
    <state type="occupation">geoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MEINESZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meinesz, Felix Andries&lt;/strong&gt;

(door naamstoevoeging bij KB van 10-2-1893 nr. 17 gewijzigd in &lt;b&gt;
Vening Meinesz&lt;/b&gt;

), geodeet en geofysicus ('s-Gravenhage 30-7-1887 - Amersfoort 10-8-1966).

Zoon van Sjoerd Anne Meinesz, burgemeester, en jkvr. Cornelia Anna
Clasina den Tex.


&lt;img src=&amp;quot;images/MEINESZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Meinesz, Felix Andries&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Vening Meinesz leerde reeds vroeg in zijn ouderlijk gezin de
magistraatsallure en de aandacht voor organisatie die hem later steeds
te stade zouden komen. Te snelle groei in zijn jeugd zou hem anderzijds
een zwak hart bezorgen. Hoewel hij hierdoor een jaar lagere school
verspeelde liep hij verder zonder vertraging de HBS af. Na zijn studie
voor civiel ingenieur aan de TH in Delft in 1910 kwam hij in hetzelfde
jaar al in dienst bij de Rijkscommissie voor Graadmeting en
Waterpassing (later de Rijkscommissie voor Geodesie).&lt;/p&gt;
&lt;p&gt;Zijn eerste opdracht als jong ingenieur was het verrichten van
zwaartekrachtmetingen in Nederland als bijdrage aan het probleem van de
vormbepaling der aarde. Met de in Nederland beschikbare slinger van
St&amp;uuml;ckrath werd op de afdeling geodesie aan de Oostkade in Delft
begonnen met meten. Dit verliep ongunstig, omdat de bodem daar slecht
was en door ieder schip of voertuig dat passeerde be&amp;iuml;nvloed werd.
In 1912 week hij uit naar stabielere zandgrond: het Koninklijk
Nederlandsch Metereologisch Instituut (KNMI) in De Bilt. Maar daarmede
was het probleem niet opgelost. Ook het grote deel van Nederland dat
slappe bodem heeft moet gemeten worden. Het probleem van storingen
veroorzaakt door bewegingen van het voetstuk werd daarom door Vening
Meinesz theoretisch goed doordacht en wiskundig grondig behandeld. Deze
studie leidde ten slotte tot zijn proefschrift, 
&lt;em&gt;Bijdragen tot de theorie der slingerwaarnemingen,&lt;/em&gt;

waarop hij in 1915 cum laude bij J. Cardinaal aan de TH Delft
promoveerde.&lt;/p&gt;
&lt;p&gt;De grondslag voor het 'Vening Meinesz-apparaat' en het
latere werk was gelegd. Met behulp van het KNMI werd op zijn tekeningen
en aanwijzingen een apparaat ontwikkeld en gebouwd waarin twee slingers
van gelijke grootte en opgehangen in hetzelfde frame slingeren in
hetzelfde vlak en in tegengestelde fase. Hij had ontdekt dat de
storende horizontale versnellingen geen invloed hadden op het verschil
van de uitwijkingen van beide slingers. Dit verschil kon via spiegels
en lichtstralen op een rollende film worden geregistreerd als ware het
de beweging van een fictieve ongestoorde slinger. Op deze wijze kon met
grote nauwkeurigheid gemeten worden. Over heel Nederland werd een net
van 51 waarnemingen gespreid. Het succes inspireerde hem ertoe om nu
ook te proberen op zee te gaan meten. Het apparaat werd aangepast en
geperfectioneerd en in een 'wieg' opgehangen. Het experiment
lukte.&lt;/p&gt;
&lt;p&gt;Met een onvoorstelbaar uithoudingsvermogen, met overredingskracht,
bonhomie en wetenschappelijke gedrevenheid maakte Vening Meinesz in de
jaren 1923 tot 1939 de beroemde reizen over de zee&amp;euml;n en oceanen in
onderzee&amp;euml;rs van de Koninklijke Marine en de US-Navy. Het niet
mogelijk geachte, nl. het meten van de zwaartekracht op zee, was
mogelijk geworden. En nu moest zo snel mogelijk en zo veel mogelijk
gemeten worden over de hele aarde ter bepaling van de vorm van de aarde
en de geo&amp;iuml;de. Er werden 100.000 zeemijlen afgelegd, en hij deed
1000 metingen (in 1928, toen er in een periode van 35 jaar in de USA
300 metingen waren gedaan op land, mat Vening Meinesz in 32 dagen 46
stations in de Caribische wateren). De eerste reis werd per K II naar
Ned.-Oost-Indi&amp;euml; via het Suezkanaal in 1923 gemaakt. Aan de hand
van de opgedane ervaringen werd er een geheel nieuw apparaat gebouwd.
Getest op de K XI (reis naar Alexandri&amp;euml; in 1925) kon dit apparaat
gebruikt worden op de beroemde reis per K XIII via het Panamakanaal
naar Ned.-Oost-Indi&amp;euml;. Na dit experiment was het mogelijk het
apparaat te perfectioneren en kreeg het zijn eindtoestand.&lt;/p&gt;
&lt;p&gt;Reeds door deze eerste tochten en onderzoekingen had Vening Meinesz
ondertussen zoveel reputatie in wetenschappelijke kring verworven, dat
hij in 1927 werd benoemd tot buitengewoon hoogleraar in de geodesie,
kartografie en geofysica te Utrecht. Later zou hij in Delft als
tijdelijk lector worden benoemd (1937) en vervolgens daar in 1939
buitengewoon hoogleraar in de geodesie zijn.&lt;/p&gt;
&lt;p&gt;Deze buitengewone leeropdrachten weerhielden Vening Meinesz er niet
van zijn reizende onderzoekingen voort te zetten en door te zetten. Na
een reis per S 21 van de US-Navy in de Caribische wateren in 1928
volgden nog de reizen per K XIII naar Ned.-Oost-Indi&amp;euml; van 1929 tot
1930, die met de 'Fresnel' in de westelijke Middellandse Zee in
1932 en de reis aan boord van Hr. Ms. 0 13 in de Noordatlantische
Oceaan en in 1934/1935 de bekendste reis aan boord van de K XVIII naar
Ned.-Oost-Indi&amp;euml; via Buenos Aires, Kaapstad en Perth. De verfilming
van deze reis maakte dat Vening Meinesz ook bij het bioscooppubliek
beroemd werd. Daarna werden nog drie reizen gemaakt, resp. in 1937,
1938 en 1939 naar de Atlantische Oceaan en de Noordzee. De resultaten
werden onder auspici&amp;euml;n van de Rijkscommissie voor Geodesie
vastgelegd in vier banden 
&lt;em&gt;Gravity Expeditions at Sea&lt;/em&gt;

(Delft, 1932-1948.4 dl.), enkele met medewerking van J.H.F. Umbgrove en
P.H. Kuenen.&lt;/p&gt;
&lt;p&gt;Wat de metingen op zee zouden opleveren was van te voren (in 1923)
niet te bevroeden. Bekend was dat op land sterk reli&amp;euml;f samengaat
met variatie in zwaartekracht en dat gebergteketens in het algemeen een
tekort aan zwaartekracht te zien geven. Vening Meinesz zocht daarom de
gebieden met groot reli&amp;euml;f van zeebodem op: de randen van de
continenten, de midoceanische ruggen en de diepzeetroggen, o.a. langs
de grote en kleine Soenda eilanden. Hier kwam voor eerst aan het licht
het zwaartekrachtbeeld van lange linten van sterk negatieve
anomalie&amp;euml;n die de diepzeetroggen begeleiden, de 'Vening
Meinesz-gordels'. Overigens toonde het zwaartekrachtbeeld van de
oceanen onregelmatige golvingen van kleine positieve en negatieve
anomalie&amp;euml;n. Het bleek dat de gelijkheid van de gemiddelde
zwaartekracht op de oceanen en het vasteland goed in overeenstemming is
met het principe van isostatisch evenwicht, waarbij topografische
onregelmatigheden &amp;ograve;f lokaal, &amp;ograve;f regionaal gecompenseerd
blijken te zijn. Ook bleek dat de aardequator, zo die niet al een
zuivere cirkel is, er toch weinig van afwijkt. Vooral het patroon van
eilandbogen, soms bezet met vulkanen en gekenmerkt door grote
seismische onrust, begeleid door diepzeetroggen en zones van negatieve
anomalie&amp;euml;n intrigeert hem en vraagt om verklaringen. De geodeet
wendt zich tot de geofysica en verdiept zich in de geologie. Het
massatekort in de Vening Meinesz-gordels wordt verklaard door
horizontale samendrukking in de korst, die leidt tot een benedenwaartse
'knik' van de korst in de mantel. De oorzaak van de horizontale
samendrukking wordt gezocht in de eerder veronderstelde
'convectiestromen' in de mantel. Herstel van evenwicht was
aanleiding tot een latere opstijging van de soortelijk lichtere
ingeknikte korst en leverde de gebergtereeksen als de Alpen. Vening
Meinesz heeft continentverschuivingen lange tijd voor onmogelijk
gehouden. Het materiaal was te star. Later, toen de paleomagnetische
waarnemingen de theorie van Alfred Wegener betreffende
continentverschuivingen weer nieuw leven inbliezen, dacht Vening
Meinesz aan continenten die drijven op convectiestromen in de
mantel.&lt;/p&gt;
&lt;p&gt;Terwijl de bestudering van de op de reizen bijeengebrachte gegevens
na 1939 kon worden voortgezet, onderbrak de Tweede Wereldoorlog
uiteraard de mogelijkheid tot voortgaand empirisch onderzoek op de
zee&amp;euml;n. In 1948 kwam het zeegaand onderzoek weer op gang, ditmaal
voor het grootste deel uitgevoerd door anderen, maar nog wel in nauw
overleg met Vening Meinesz. Dit resulteerde in series
zwaartekrachtmetingen in de Noordatlantische Oceaan, de Caribische Zee,
de Pacifische Oceaan, de Noordzee en in Suriname, te zamen gepubliceerd
als volume 5 van 
&lt;em&gt;Gravity Expeditions at Sea(l960).&lt;/em&gt;
&lt;/p&gt;
&lt;p&gt;Tot zijn dood bleef Vening Meinesz ondertussen geboeid door de
verdeling van continenten en oceanen, ook nadat hij de publikatie van
zijn eigen onderzoeksresultaten in 1948 had voltooid. Een mathematische
analyse van de topografie van het aardoppervlak die hij opzette leverde
een verdeling op die verrassend klopte met het eerder ter verklaring
van de afwijkende zwaartekrachtmetingen veronderstelde systeem van
convectiestromen in de mantel.&lt;/p&gt;
&lt;p&gt;De oorlog onderbrak, zij het tijdelijk en voor kortere tijd, Vening
Meinesz' studie op andere ingrijpende wijze. De bevrijding bracht
Vening Meinesz terug in het wetenschappelijke spoor. Naast zijn
hoogleraarswerk vervulde hij van 1945 tot 1951 de functie van
hoofddirecteur van het KNMI, waarvan hij reeds sedert 1937 curator was,
en later van 1952 tot 1966 voorzitter van het college van curatoren.
Als hoogleraar bleef hij tot 1957 in Utrecht en Delft doceren.&lt;/p&gt;
&lt;p&gt;Hoe beroemd Vening Meinesz ook werd, zijn leefwijze bleef eenvoudig,
zelfopofferend en innemend ten overstaan van iedereen met wie hij te
maken had, zowel thuis (hij werd verzorgd door een oude getrouwe
dienstbode nog uit het ouderlijk huis) als in het veld, op de
instrumentmakerij, aan boord, op vergaderingen en plechtige
bijeenkomsten. Vrienden en collega's waardeerden zijn diepe inzicht
in problemen, zijn mathematisch talent, zijn energie en daarnaast zijn
kinderlijke vreugde, zijn hartelijke lach, zijn ruime belangstelling en
zijn gevoel voor schoonheid in litteratuur, kunst en de natuur. Hij
kende alle plantjes, leerde die aan zijn nichtjes, deed opgravingen en
fietste graag. Hij was een 'grand seigneur': gastvrij en
ontwapenend hartelijk. Hij had een vasthoudend karakter met een
duidelijk doel in het leven: de toenemende kennis omtrent de vorm van
de aarde en omtrent de wijze waarop die vorm tot stand gekomen was. De
daarbij optredende problemen in menselijke verhoudingen bij onderzoek
en studie probeerde hij karaktervast en vasthoudend op te lossen, door
en door eerlijk en fatsoenlijk als hij was.&lt;/p&gt;
&lt;p&gt;Na de lange, zware reis met de K XVIII, toen de menselijke
moeilijkheden en spanningen aan boord soms zwaarder gingen wegen dan de
wetenschappelijke problemen, is hij tot bekering gekomen en toegetreden
tot de Ned. Herv. Kerk in Amersfoort (Bergkerk).&lt;/p&gt;
&lt;p&gt;Zijn invloed is zeer groot geweest, zowel door zijn waarnemingen en
metingen als ook door zijn daaraan verbonden theorie&amp;euml;n en
hypothesen. Hij heeft de geodesie, geofysica en geologie zeer
ge&amp;iuml;nspireerd. Zijn grote betekenis voor deze wetenschappen is dat
hij getracht heeft de gemeenschappelijke problemen mathematisch en
mechanisch aan te pakken. Dit gold zowel bij de interpretatie van de
zwaartekrachtmeting als ook bij de 'knik'-theorie voor een
drijvende plaat onder horizontale compressie en zijn theorie van
convectieve bewegingen in de aardmantel. Hij heeft ook steeds, en vaak
met succes, gepoogd om deze wetenschappen dichter bij elkaar te
brengen. Hij was medeoprichter van de Internationale Geodetische en
Geofysische Unie, haar president in de periode 1948-1951 en van 1933
tot 1955 voorzitter van de Internationale Geodetische Associatie. Hij
heeft zeer veel waardering ondervonden: vier koninklijke
onderscheidingen, eredoctoraten, o.a. van de universiteiten van Luik
(1946), Helsinki (1947), Brussel (1950), Straatsburg (1950) en
Columbia, N.Y. (1955), zes eremedailles, waaronder de Penrose Medal, de
Plancius-medaille (1957) en de Vetlesen-prijs (1962), en dertien
(corresponderende) lidmaatschappen van Academies van wetenschappen over
de hele wereld (sinds 1927 van de Nederlandse). Nog tijdens zijn leven
werd het Utrechtse universiteitsinstituut waar geofysica wordt
gedoceerd, omgedoopt in Vening Meinesz Laboratorium. Met recht stelde
de president van de Columbia University ter gelegenheid van de
erepromotie van Vening Meinesz in 1955: 'His life has been, with
dignity, the life ofscientific adventure.'&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Vening Meinesz in Universiteitsmuseum te
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie tot 1957 in onderstaand 
&lt;em&gt;Gedenkboek...,&lt;/em&gt;

XXIII-XXX o.a. samen met W.A. Heiskanen, 
&lt;em&gt;The earth and its gravity field&lt;/em&gt;

(New York, 1958) en verder 
&lt;em&gt;The earth's crust and mantle&lt;/em&gt;

(Amsterdam, 1964).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gedenkboek F.A. Vening Meinesz&lt;/em&gt;

('s-Gravenhage, 1957). 
&lt;em&gt;[Verhandelingen van het Koninklijk Nederlands Geologisch-
Mijnbouwkundig Genootschap.&lt;/em&gt;

Geologische serie: 18]; John Lamar Worzel, 
&lt;em&gt;Pendulum gravity measurements at sea, 1936-1959&lt;/em&gt;

(New York, 1965). Series: Columbia University Lamont Geological
Observatory. Contributions nr. 807; W. Nieuwenkamp, in 
&lt;em&gt;Jaarboek der Koninklijke Nederlandse Akademie van Wetenschappen
1966-1967,&lt;/em&gt;

364-370; J.P. Bakker, in 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

2e reeks 83 (1966) 327; J. Veldkamp, 
&lt;em&gt;ibidem,&lt;/em&gt;

328-330; O. Bottema, in 
&lt;em&gt;De Gids&lt;/em&gt;

129 (1966) II, 252-253; G.J. Bruins, in 
&lt;em&gt;De Ingenieur&lt;/em&gt;

78 (1966) A 493-494; W.J. de Jong, in 
&lt;em&gt;Geografisch Tijdschrift&lt;/em&gt;

19 (1966) 193-194; B.J. Collette, in 
&lt;em&gt;Geologie en mijnbouw&lt;/em&gt;

45 (1966) 285-287; A.R. Ritsema, in 
&lt;em&gt;De Zee&lt;/em&gt;

87 (1966) 405-406.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1966-1967&lt;/i&gt; (Amsterdam 1967) afbeelding tegenover pagina 364.&lt;/p&gt;




&lt;p&gt;A.A. Thiadens&lt;/p&gt; 
&lt;dtml-var bwn_footer&gt;</text>
  </biography>
</biodes>

