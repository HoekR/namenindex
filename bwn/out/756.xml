<biodes version="1.0">
  <fileDesc>
    <title>Hoeven, Johannes Theodorus van der (1872-1955)</title>
    <ref target="http://resources.huygens.knaw.nl/bwn1880-2000/lemmata/bwn4/hoeven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoeven</idno>
    <persName><name type="geslachtsnaam">Hoeven</name>, Johannes Theodorus van der</persName>
    <sex value="1"/>
    <event type="birth" when="1872"/>
    <event type="death" when="1955"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HOEVENJT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoeven, Johannes Theodorus van der&lt;/strong&gt;, (wijziging voornamen bij Besch. Arr.Rb. te Brielle op 18-5-1874
  in &lt;b&gt;Govert George&lt;/b&gt;), journalist (Brielle 2-5-1872 - Breda 4-1-1955). Zoon van Henri van der Hoeven, hoogleraar in het strafrecht, en
  Elisabeth Plate. Gehuwd op 26-8-1901 met Isabelle Frederika
  Henriette Rooseboom. Uit dit huwelijk werden 1 zoon en 2 dochters
  geboren.
  
&lt;img src=&amp;quot;images/HOEVENJT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hoeven, Johannes Theodorus van der&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Govert van der Hoeven bezocht het gymnasium te Leiden, waar
    zijn vader hoogleraar in het strafrecht was. Van 1891 tot 1896
    studeerde hij hier aan de juridische faculteit. Hij nam actief
    deel aan het studentenleven en was onder meer abactis en
    praeses van het Leidsche Studenten Corps. Na op 2 juli 1896 bij
    prof. J. Oppenheim te zijn gepromoveerd op het proefschrift 
    &lt;em&gt;Beschouwingen over de uitvoering van de artikelen 140 en 145
    der grondwet&lt;/em&gt;

    , werkte Van der Hoeven vier jaar als adjunct-commies op het
    departement van Justitie, waar hij met de voorbereiding van
    wetgeving werd belast. Zijn naam is verbonden aan een groot
    aantal wetsontwerpen die aan het begin van de eeuw van kracht
    werden, o.a. de Drankwet (1904), de Telegraaf- en telefoonwet
    (1904), de Motor- en rijwielwet (1905) en de Loterijwet
    (1905).&lt;/p&gt;
&lt;p&gt;In 1900 solliciteerde Van der Hoeven met succes naar de
    functie van redacteur-buitenland bij de liberale 
    &lt;em&gt;Nieuwe Rotterdamsche Courant&lt;/em&gt;

    (
    &lt;em&gt;NRC&lt;/em&gt;

    ), toentertijd het meest gezaghebbende en best geoutilleerde
    dagblad in Nederland. Reeds in 1902 volgde hij bij de Haagse
    redactie J.L. Pisuisse op als schrijver van de parlementaire
    overzichten. Intussen bezorgde hij in opdracht van het
    curatorium van de Thorbecke-stichting de uitgave van de
    ongepubliceerde redevoeringen van Thorbecke, een werk dat een
    stempel zou drukken op zijn politieke denken. Vijf jaar later
    werd hij teruggeroepen naar Rotterdam, waar J. Zaaijer, sinds
    1894 hoofdredacteur van de 
    &lt;em&gt;NRC&lt;/em&gt;

    , hem aanstelde als zijn assistent. Zaaijers gezondheid ging
    namelijk sterk achteruit. Op 1 januari 1910 volgde Van der
    Hoeven hem op. In deze nieuwe functie zou hij uitgroeien tot
    een van de meest invloedrijke en gerespecteerde
    hoofdredacteuren van zijn tijd.&lt;/p&gt;
&lt;p&gt;Van der Hoeven verkeerde in een unieke positie. In
    tegenstelling tot zijn collega's bij andere grote kranten kon
    hij zowel het politieke als het redactionele beleid geheel
    zelfstandig bepalen. Immers, toen de 
    &lt;em&gt;NRC&lt;/em&gt;

    in 1908 van een soort familiebedrijf werd omgezet in een
    naamloze vennootschap, werd de hoofdredactionele
    onafhankelijkheid voor het eerst in Nederland statutair
    gegarandeerd. Tot zijn vertrek in 1936 zou Van der Hoeven
    inderdaad geen enkele bemoeienis tolereren, zelfs niet van de
    dynamische directeur Henri Nijgh jr., een kleinzoon van de
    oprichter van de krant, die van zijn kant, in zijn functie van
    ondernemer, het bedrijf door overneming van onder andere 
    &lt;em&gt;Het Vaderland&lt;/em&gt;

    en het 
    &lt;em&gt;Dagblad van Rotterdam&lt;/em&gt;

    omvormde tot een krantenconcern met een oplage van circa 90.000
    exemplaren in 1939.&lt;/p&gt;
&lt;p&gt;Onafhankelijkheid en afstandelijkheid, niet alleen tegenover
    de bedrijfsleiding, maar ook tegenover de buitenwereld, waren
    Van der Hoevens richtsnoer voor zijn redactioneel beleid. Op
    buitenstaanders maakte hij een weinig innemende, wat
    hooghartige indruk. Zijn schrijfstijl was niet briljant. Hij
    had een gesloten karakter, een af en toe bijtende humor en was
    overdreven formeel. Voor zijn medewerkers stond de deur evenwel
    altijd open, zowel letterlijk als figuurlijk. Zij kregen alle
    vrijheid, zolang zij loyaal bleven aan de algemene politieke
    richting van de krant. Ook buiten eigen kring had hij de naam
    zijn redacteuren tot het uiterste te beschermen. Echte 'Leidse
    kak', schreef een socialistische journalist later, maar 'naar
    buiten stond hij als een muur' (P. Bakker, 
    &lt;em&gt;Zo was het&lt;/em&gt;

    (Amsterdam, 1961) 14).&lt;/p&gt;
&lt;p&gt;Van der Hoeven was weliswaar onafhankelijk, maar niet
    onpartijdig. Zorgvuldigheid en een zekere pluriformiteit
    kenmerkten zijn hoofdredactioneel beleid. Zijn politieke
    opvattingen, voortspruitend uit bewondering voor Thorbecke,
    leidden enerzijds tot openlijke steun aan de Liberale
    Staatspartij - onder meer door het uitbrengen van stemadviezen
    - en anderzijds tot kritische distantie. Zo pleitte de 
    &lt;em&gt;NRC&lt;/em&gt;

    in 1918 voor verdergaande sociale hervormingen en in de jaren
    twintig voor een grotere zelfstandigheid van
    Nederlands-Indi&amp;euml;; een vrijwel ongehoord geluid in
    burgerlijke kringen. Het verwijt 'van twee walletjes te eten'
    placht hij te riposteren met de opmerking dat hij 'er geen
    prijs op stelde een eenheidskrant te maken' (Van Vree,
    120).&lt;/p&gt;
&lt;p&gt;De (anonieme) hoofdartikelen in de 
    &lt;em&gt;NRC&lt;/em&gt;

    waren overigens lang niet allemaal van de hand van Van der
    Hoeven. Zo werden de buitenlandcommentaren verzorgd door
    speciaal daartoe aangestelde redacteuren, onder wie de befaamde
    Marcus van Blankenstein. Voorts werd een groot aantal
    hoofdartikelen, in het diepste geheim, geschreven door personen
    van buiten de redactie, zoals jhr. W.J.M. van Eysinga, uiterst
    deskundig op het gebied van het volkenrecht, de arabist C.
    Snouck Hurgronje en de vooraanstaande Indi&amp;euml;-specialist C.
    van Vollenhoven. Zij behoorden tot Van der Hoevens Leidse
    studievrienden, een kring waartoe ook jhr. A.C.D. de Graeff en
    J.P. graaf van Limburg Stirum gerekend moeten worden. Zij
    stonden onder invloed van de denkbeelden van C.Th. van Deventer
    over de koloniale politiek en Nederlands 'ereschuld' jegens
    Indi&amp;euml;. De progressiviteit van de 
    &lt;em&gt;NRC&lt;/em&gt;

    inzake Indi&amp;euml; is hierop terug te voeren.&lt;/p&gt;
&lt;p&gt;Optimisme jegens de internationale rechtsorde en de
    Volkenbond is de tweede noemer waaronder de vrienden van Van
    der Hoeven kunnen worden geschaard. Gedurende zijn
    hoofdredacteurschap is de 
    &lt;em&gt;NRC&lt;/em&gt;

    vervuld geweest van deze hooggestemde verwachtingen. Van
    Vollenhoven, Van Eysinga, Van Blankenstein, free-lance
    medewerker E. van Raalte en Van Limburg Stirum, zij allen
    voelden zich nauw bij de Volkenbond betrokken; als jurist,
    journalist of diplomaat zagen zij zich als de erfgenamen van
    Hugo de Groot.&lt;/p&gt;
&lt;p&gt;Op het gebied van de binnenlandse politiek volgde de krant
    een minder vooruitstrevende koers. Van der Hoeven en een deel
    van de redacteuren onderhielden nauwe betrekkingen met de
    Liberale Staatspartij en met personen uit werkgeverskringen,
    zoals A.N. Molenaar, algemeen secretaris van het Verbond van
    Nederlandsche Werkgevers, en H.J. Knottenbelt, Tweede-Kamerlid
    en voorzitter van de Nederlandsche Reeders Vereeniging.&lt;/p&gt;
&lt;p&gt;Van der Hoeven streefde als hoofdredacteur systematisch naar
    objectiviteit in de berichtgeving. Hij was er dan ook trots op
    dat aan het einde van de Eerste Wereldoorlog het stapeltje
    brieven waarin hij werd beticht van een pro-Duitse houding,
    precies even hoog was als dat van de brieven waarin hem
    verweten werd partij te trekken voor de geallieerden. Vier jaar
    lang waakte hij persoonlijk over de neutraliteit van de krant;
    nachtrust en vakanties offerde hij eraan op. En niet
    tevergeefs, want de 
    &lt;em&gt;NRC&lt;/em&gt;

    verwierf gedurende de oorlog, wat haar objectieve en van alle
    kanten ingewonnen informatie betreft, een internationale
    reputatie. Het feit dat directeur Nijgh in het eerste
    oorlogsjaar tot tweemaal toe belangrijke bedragen van het
    Duitse ministerie van Buitenlandse Zaken aanvaardde, veranderde
    daar weinig aan: Nijgh had immers geen enkele invloed op de
    hoofdredacteur, die overigens geen weet had van deze geheime
    transacties. Twintig jaar later zou de 
    &lt;em&gt;NRC&lt;/em&gt;

    wederom onder druk worden gezet een 'deutschfreundlicher'
    beleid te voeren. Van der Hoeven gaf daaraan echter niet
    toe.&lt;/p&gt;
&lt;p&gt;Een zekere uitputting en een zwakker wordende gezondheid
    leidden tot Van der Hoevens pensionering op 1 mei 1936. Hij
    trok zich terug op het familielandgoed 'De Moeren' bij het
    Brabantse Zundert, waar hij als student - met familieleden als
    zijn nicht Henri&amp;euml;tte Roland Holst en vrienden als Van
    Vollenhoven - al graag de zomers had doorgebracht. Hier zou Van
    der Hoeven de laatste achttien jaren van zijn leven
    verblijven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde dissertatie o.a.: 
    &lt;em&gt;De onuitgegeven parlementaire redevoeringen van mr. J.R.
    Thorbecke&lt;/em&gt;

    , ... verzameld en van toelichtende opschriften voorzien door
    G.G. van der Hoeven (6 dln. en register; Groningen [etc.],
    1900-1912); 'Juridische studie en journalistiek', in 
    &lt;em&gt;Vooruitzichten na voltooide juridische studie&lt;/em&gt;

    [Ingel. door L. Salomonson e.a.] (Groningen [etc.], 1924)
    36-40.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'G.G. van der Hoeven', in 
  &lt;em&gt;Bekende Rotterdammers. Biografisch Maandschrift&lt;/em&gt;

  1 (1927) 6 (juni) 272-273; 
  &lt;em&gt;Nieuwe Rotterdamsche Courant&lt;/em&gt;

  , 30-4-1936 (av.), 7-1-1955; J.M. Pattist, in 
  &lt;em&gt;Rotterdams Jaarboekje 1956&lt;/em&gt;

  (Rotterdam, 1956) 169-171; 
  &lt;em&gt;Kijk in een jarige krant. NRC 125 jaar&lt;/em&gt;

  (Rotterdam, 1969); Paul Stoop, 
  &lt;em&gt;Niederl&amp;auml;ndische Presse unter Druck. Deutsche
  ausw&amp;auml;rtige Pressepolitik und die Niederlande 1933-1940&lt;/em&gt;

  (M&amp;uuml;nchen [etc.], 1987); Frank van Vree, 
  &lt;em&gt;De Nederlandse pers en Duitsland 1930-1939. Een studie over de
  vorming van de publieke opinie&lt;/em&gt;

  (Groningen, 1989).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Rotterdams Jaarboekje 1956&lt;/em&gt;

  (Rotterdam, 1956) afbeelding tegenover pagina 165.&lt;/p&gt;




&lt;p&gt;Frank van Vree&lt;/p&gt; 
&lt;dtml-var bwn_footer&gt;</text>
  </biography>
</biodes>

