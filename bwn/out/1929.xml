<biodes version="1.0">
  <fileDesc>
    <title>Voorthuijzen, Louwrens (1898-1968)</title>
    <ref target="http://resources.huygens.knaw.nl/bwn1880-2000/lemmata/bwn3/voorthuijzen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">voorthuijzen</idno>
    <persName><name type="geslachtsnaam">Voorthuijzen</name>, Louwrens</persName>
    <sex value="1"/>
    <event type="birth" when="1898"/>
    <event type="death" when="1968"/>
    <state type="occupation">sekteleider</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/VOORTHUIJZEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Voorthuijzen, Louwrens&lt;/strong&gt; (bekend onder de naam &lt;b&gt;Lou de Palingboer&lt;/b&gt;), sekteleider (Anna Paulowna 19-2-1898 - Agimont (Belgi&amp;euml;) 23-3-1968).

  Zoon van Jan Voorthuijzen, arbeider, en Dieuwertje Smit. Gehuwd
  op 28-3-1924 met Trijntje Tiel. Dit huwelijk, waaruit geen
  kinderen werden geboren, werd ontbonden op 8-9-1942. Uit een
  relatie met Wilhelmina (Mien) Wiertz werden 2 zoons geboren.
  

  &lt;img src=&amp;quot;images/VOORTHUIJZEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Voorthuijzen, Louwrens&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Voorthuijzen kwam uit een streng gereformeerd milieu, waarin
    de jonge Louwrens eerder opviel door dagdromerij dan door ijver
    voor werk of geloof. Tot zijn 26e woonde hij bij zijn ouders en
    verdiende hij de kost met losse werkzaamheden in beroepen als
    loodgieter en timmerman. Na zijn huwelijk met de welgestelde
    boerendochter Trijntje Tiel voorzag hij in zijn onderhoud als
    visser. Hoewel uiterlijk een beetje een dandy was hij toch
    vooral in de weer met het geloof; de Voorthuijzens bewogen zich
    in 'bevindelijke' sfeer en behoorden enige tijd tot de
    volgelingen van de vrije baptistische evangelist Jelle Adema.
    Rond 1930 had Voorthuijzen aan het strand van de Zuiderzee zelf
    een mystieke ervaring, die hem bepaalde tot zijn roeping op
    religieus gebied. In 1933 verhuisde het echtpaar naar Den
    Oever, van waaruit de palingvangst werd beoefend. In 1938
    kwamen zij in Muiden wonen; de 'ladies' man' Voorthuijzen
    maakte kennis met de op 4 augustus 1914 geboren Mien Wiertz,
    afkomstig uit een athe&amp;iuml;stisch en arm gezin uit Baarn. Dit
    leidde ertoe dat zijn vrouw in 1940 het huis verliet en twee
    jaar later van hem scheidde.&lt;/p&gt;
&lt;p&gt;Voorthuijzen en zijn vriendin beleefden nu jaren van bittere
    armoede, met immer de belofte van betere tijden. Mien geloofde
    onvoorwaardelijk in de roeping van haar man, maar hun situatie
    was uiterst moeilijk. Bekeerlingen werden lange jaren
    nauwelijks gemaakt, totdat Voorthuijzen tegen 1950 in dienst
    trad bij een voormalige knecht van hem; als verkoper sleet 'Lou
    de Palingboer' nu op de markt de vis en het geloof. In deze
    tijd erkende hij na herhaald aandringen van Mien dat hij
    Christus was. Geleidelijk aan kwamen er wat volgelingen.
    E&amp;eacute;n ervan, de verzekeraar L.H. Voogt, kocht in Muiderberg
    het 'Witte Huis' voor Lou en de groeiende sekte. Lou predikte
    in deze jaren zonder ophouden, terwijl Mien de organisatie voor
    haar rekening nam. De 'wijsgerige talent-scout' T. Haentgens
    Dekker 
    &lt;em&gt;(Haagsche Post,&lt;/em&gt;

    10-10-1959) lanceerde hem in de media, maar trok zich terug
    toen Lou verkondigde God zelf te zijn. Ondertussen had het
    optreden van Lou's sekte bij een ruim publiek veel aandacht
    getrokken. Jarenlang bleef men in de kranten en tijdschriften
    Lou de Palingboer volgen, half geamuseerd en verbaasd, half
    verontrust en ontsteld. Ofschoon de sekte als zodanig in
    directe aanhang betrekkelijk klein bleef, was er toch een
    ruimere kring die door Lou's optreden en zijn succes bij
    vrouwen werd gefascineerd en, soms vluchtig, zijn prediking
    volgde.&lt;/p&gt;
&lt;p&gt;Door de vele tegenstrijdigheden is het moeilijk de leer van
    Lou scherp te karakteriseren. Men kan spreken van een
    esoterische variant van het christendom. Lou leerde 'Jezus
    Christus lichamelijk'; dat wil zeggen: het 'opstandingslichaam
    van Jezus Christus met nieuwe naam' was Lou. De wereld was de
    speelbal van Satan, maar wie 'in Lou' was had de mogelijkheid
    aan de greep van Satan te ontkomen. In elk geval meenden de
    uitverkoren aanhangers zelf dat hun door de band met Lou veel
    geoorloofd was. Vanuit de aanhang werd Lou in 1957 definitief
    de rol opgedrongen die hij eigenlijk niet wenste, namelijk van
    God. 'God is Lou maar Lou is God niet' geeft meer zijn eigen
    standpunt weer. Hoewel hij zwichtte voor de aandrang van zijn
    omgeving was Lou ongelukkig met die ontwikkeling. Hij hield op
    met preken in Frascati in Amsterdam, maar de organisatie van de
    beweging was nu hecht in handen van zijn door interne sociale
    controle sterk gedisciplineerde aanhang en kende haar eigen
    dynamiek, ook al telde de groep nooit meer dan een vijf- of
    zeshonderd echte volgelingen. Nog &amp;eacute;&amp;eacute;n keer was er, op
    1 augustus 1967, een happening van Lou, Mien en de kinderen die
    een stormloop van het publiek ontketende, omdat er weer eens
    zonder bandrecorder gesproken zou worden. Daarna werd het stil
    rondom hem.&lt;/p&gt;
&lt;p&gt;Lou was een man van het volk, tamelijk klein van postuur,
    met een paar tanden in zijn mond en half-kaal. Maar hij sprak
    de mensen aan door zijn directe taal en door het flu&amp;iuml;dum
    dat hij volgens ooggetuigen wel degelijk bezat. Als enige kon
    hij soms ook zijn eigen leer relativeren, terwijl hij daarnaast
    ook door zijn bizarre humor menigeen aansprak ('Satan kan wel
    ophoepelen', 'Met God zit het wel snor').&lt;/p&gt;
&lt;p&gt;De aanhangers waren meest eenvoudige mensen, al ontbraken
    andere maatschappelijke groepen niet. In tegenstelling tot
    andere sekten werd de aanhang primair gerekruteerd uit
    onkerkelijken, al oreerde Lou door zijn geringe ontwikkeling
    noodgedwongen vaak in de van huis meegekregen tale Kanaans.
    Naarmate zijn groep groeide werd er een hi&amp;euml;rarchie
    ingesteld met Mien (die in de groep overigens omstreden was)
    als 'Gestalte der Liefde', die samen met een aantal vrouwelijke
    'engelen' de dienst uitmaakte. Hoewel Lou met zijn engelen wel
    'liefde-inleggingen' hield, gold voor de groep als geheel een
    verbod op seksueel verkeer. Verschillende huwelijken van
    aanhangers liepen daarop stuk, en Lou werd betrokken bij
    diverse echtscheidingszaken. Ernstiger problemen met de
    justitie ontstonden toen in november 1955 het veertien maanden
    oude zoontje van een der volgelingen zonder medische hulp
    overleed: volgens de groep had je geen dokter nodig als je in
    Lou geloofde. Lou kreeg een dag gevangenisstraf. Door de
    strikte interpretatie van dat geloof ervoer Lou zelf een bitter
    einde. Voor de tweede maal uitgeweken naar Belgi&amp;euml; wegens
    een echtscheidingszaak waarin hij niet wilde getuigen, overleed
    hij in Agimont in de Belgische Ardennen aan de gevolgen van een
    longontsteking die bij correcte medische hulp niet fataal had
    hoeven te zijn. Na dramatische sc&amp;egrave;nes in de groep (die
    tevergeefs wachtte op de opstanding) werd Lou ten slotte
    begraven in het plaatsje Sclayn bij Namen, waar een aantal
    volgelingen nog enige tijd verkeerde. Hoewel het optreden van
    de Lou-groep van voorbijgaande aard was, is het fenomeen Lou de
    Palingboer toch een interessante etappe in de geschiedenis van
    de sekte-vorming in Nederland.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Van 1962 tot ca. 1971 verscheen een 
    &lt;em&gt;Maandblad Lou.&lt;/em&gt;

    Later 
    &lt;em&gt;Lou.&lt;/em&gt;
  &lt;em&gt;Wat nu komt, was al, eer het was&lt;/em&gt;

    genoemd. Verder o.a. 
    &lt;em&gt;Verslag[en] van de rede[s], uitgesproken door Lou in De
    Brakke Grond [in de periode] 7 mei 1957-6 januari 1959&lt;/em&gt;

    (Amsterdam, 1957-1959). Gestencild in map. Aanwezig in UB
    Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Manuel van Loggern, 'Lou Voorthuizen. De Christus van
  Muiden', in 
  &lt;em&gt;Vrij Nederland,&lt;/em&gt;

  8-1-1955; [Red.], 'Van palingboer tot opperwezen', in 
  &lt;em&gt;Haagse Post,&lt;/em&gt;

  10-10-1959; Harry Mulisch, 
  &lt;em&gt;Voer voor psychologen&lt;/em&gt;

  (Amsterdam, 1961) 208-222; A.E. Bayer, 'Lou Voorthuizen daagt de
  dood uit', in 
  &lt;em&gt;Vrij Nederland,&lt;/em&gt;

  10-3-1962; Bob van Dijk, 'De god die zoek was', in 
  &lt;em&gt;Panorama,&lt;/em&gt;

  10-3-1962; A.E. Bayer en A.F.J. K&amp;ouml;bben, 'Leider en
  volgelingen in een religieuze groep', in 
  &lt;em&gt;Mensen, groepen, organisaties.&lt;/em&gt;

  [Door] M. Mulder [et al.] (Assen, 1963) I, 109-131; Piet van den
  Ende, 'Lou, Mien en de kinderen', in
  &lt;em&gt;Het Parool,&lt;/em&gt;

  2-8-1967; Mientje, 'Lou en de opstanding', in 
  &lt;em&gt;Haagse Post,&lt;/em&gt;

  13-4-1968; 
  &lt;em&gt;Nieuwe Rotterdamsche Courant,&lt;/em&gt;

  28-3-1968; 
  &lt;em&gt;Het Parool,&lt;/em&gt;

  28-3-1968; Chr. van Inghen, 
  &lt;em&gt;Lou de Palingboer. De mystieke minnaar&lt;/em&gt;

  (Amsterdam, 1970); W. Zaal, 
  &lt;em&gt;Gods onkruid. Nederlandse sekten en messiassen&lt;/em&gt;

  (Amsterdam, 1972) 97-144 en 150; Henk de Mari, 'Miens leven was
  een hel', in 
  &lt;em&gt;De Telegraaf,&lt;/em&gt;

  23-12, 28-12, 29-12-1972; R. Kagie, 'Sterfelijk', in 
  &lt;em&gt;Vrij Nederland,&lt;/em&gt;

  26-12-1987.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 53257 [Lou de Palingboer in januari 1965].&lt;/p&gt;




&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

