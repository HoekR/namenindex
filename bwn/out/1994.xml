<biodes version="1.0">
  <fileDesc>
    <title>Went, Friedrich August Ferdinand Christian (1863-1935)</title>
    <ref target="http://resources.huygens.knaw.nl/bwn1880-2000/lemmata/bwn1/went"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">went</idno>
    <persName><name type="geslachtsnaam">Went</name>, Friedrich August Ferdinand Christian</persName>
    <sex value="1"/>
    <event type="birth" when="1863"/>
    <event type="death" when="1935"/>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WENTFAFC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Went, Friedrich August Ferdinand Christian&lt;/strong&gt;, botanicus (Amsterdam 18-6-1863 - Wassenaar 24-7-1935).

Zoon van Johannes Went, makelaar in effecten, en Johanna Emilie Rosalie
Adolfine Susewind. Gehuwd op 16-7-1902 met Catharina Jacomina Tonckens.
Uit dit huwelijk werden 3 zoons en 2 dochters geboren.

&lt;img src=&amp;quot;images/WENTFAFC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Went, Friedrich August Ferdinand Christian&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;In Amsterdam volgde hij lager en middelbaar onderwijs (HBS). Na het
staatsexamen ging hij in 1880 biologie studeren aan de Universiteit van
Amsterdam, waar hij in 1886 cum laude promoveerde op een proefschrift
getiteld: 
&lt;em&gt;De jongste toestanden der vacuolen,&lt;/em&gt;

bewerkt onder leiding van Hugo de Vries. Daarna volgde een halfjaar
studie bij E. Strasburger in Bonn en eenzelfde periode bij Ph.E.L.
Tieghem in Parijs. Van 1888 tot 1891 was hij achtereenvolgens in
Dordrecht en Den Haag leraar. In deze jaren kon hij bovendien enkele
maanden onderzoek verrichten aan de Nederlandse werktafel in het
zo&amp;ouml;logisch station te Napels en, als eerste begunstigde van het
kort tevoren ingestelde Buitenzorgfonds, een studiereis ondernemen naar
het toenmalige Nederlands-Indi&amp;euml;, waar hij van maart tot augustus
1890 in 's Lands Plantentuin te Buitenzorg kennis maakte met de
tropische natuur en de vele problemen die deze de bioloog stelt. De
diepe indruk welke het verblijf op Java op hem heeft gemaakt verklaart
zijn bereidheid (in 1891) de functie te aanvaarden van directeur van
het proefstation voor de suikerindustrie West-Java te Kagok bij Tegal.
Dit was bedoeld als tijdelijke instelling voor het bestuderen van de
destijds zo schadelijke serehziekte van het suikerriet, maar de manier
waarop Went zijn taak opvatte droeg er sterk toe bij dat de planters
gingen inzien dat een permanent proefstation voor onderzoek van alle
problemen waar men in de grote cultures mee te maken had van veel nut
zou zijn. Went onderzocht, in samenwerking met zijn collega dr. J.H.
Wakker van het proefstation Oost-Java, alle toen optredende ziekten van
het suikerriet; de resultaten werden vastgelegd in 
&lt;em&gt;De ziekten van het suikerriet op Java&lt;/em&gt;

(1898), jarenlang het standaardwerk op dit gebied. Zijn
chemisch-fysiologisch onderzoek - samen met zijn assistent en opvolger
dr. H.C. Prinsen Geerligs - van de vorming van de suikers in het riet
en van de verandering van de samenstelling daarvan tijdens de rijping
van de stengel leidde tot een jarenlang gebruikte methode van
rijpheidsbemonstering van het te velde staande gewas. Naast dit direct
voor de suikerrietcultuur belangrijke werk vond hij tal van andere
problemen te onderzoeken, ten dele ook van praktisch belang, deels van
zuiver wetenschappelijke aard. De goede kwaliteit van zijn onderzoek en
de grote waarde ervan voor de praktijk, gevoegd bij de grote
overtuigingskracht waarmee hij zijn opvattingen naar voren bracht en de
tactvolle en waardige manier waarop hij dat deed, hebben Went zowel bij
de ondernemers als bij het landsbestuur een zeer goede naam bezorgd.
Dit heeft meegebracht dat hem, ook na zijn vertrek van Java, veelvuldig
advies werd gevraagd. Hij heeft door zijn werk op Java en ook later
door zijn adviezen er belangrijk toe bijgedragen dat het
Nederlands-Indische proefstationswezen zich ontwikkelde tot het beste
van de tropen. Veel van zijn leerlingen uit de tijd dat hij in Utrecht
hoogleraar was hebben jarenlang aan die proefstations gewerkt.
Wetenschappelijk onderzoek om zichzelfs wil, als cultuuruiting dus, en
de toepassing ervan voor de praktijk werden door Went steeds gezien als
elkaar aanvullende en even belangrijke aspecten van wetenschappelijke
activiteit.&lt;/p&gt;
&lt;p&gt;In 1896 aanvaardde Went de benoeming tot hoogleraar in de plantkunde
aan de Utrechtse universiteit, als opvolger van N.W.P. Rauwenhoff. Zijn
opdracht was onderwijs in de gehele plantkunde en de farmacognosie,
niet alleen aan de toen nog weinig talrijke studenten in de biologie,
maar ook aan die in de geneeskunde en de farmacie. Voor dit onderwijs
en voor het onderzoek door hoogleraar en promovendi beschikte hij in de
eerste jaren over een uiterst primitief laboratorium. De uitgebreide
onderwijstaak liet hem weinig tijd voor eigen onderzoek, maar hij
slaagde erin, vooral toen na 1900 het aantal studenten in de biologie
toenam, een school van plantenfysiologisch onderzoek te stichten die
ook internationaal de aandacht trok en op den duur op haar gebied als
een der belangrijkste ter wereld werd beschouwd. Went kreeg daardoor
veel leerlingen (65 promovendi van 1896-1934), vooral nadat in 1902 en
1917 zijn laboratorium aanzienlijk was uitgebreid en gemoderniseerd.
Een met de tijd toenemend deel van zijn onderwijstaak werd door nieuw
benoemde docenten overgenomen.&lt;/p&gt;
&lt;p&gt;Het onderzoek van zijn leerlingen heeft zich op veel onderdelen van
de plantkunde bewogen; het meest bekend zijn geworden de onderzoekingen
over de groei en bewegingsverschijnselen bij planten, vooral die van
A.H. Blaauw (1908-1918) en die op het gebied van de groeihormonen,
begonnen met de dissertatie van zijn oudste zoon F.W. Went (1927). Went
behandelde zijn promovendi als jongere collega's die hij door zijn
grote belangstelling in hun werk stimuleerde om zelf hun weg te vinden
in het oplossen van de vaak door henzelf gestelde wetenschappelijke
problemen en hierin lag het geheim van zijn succes als leermeester. Dit
werd niet altijd begrepen; hij beklaagde zich er wel over dat zijn
buitenlandse collega's vaak meenden dat de nieuwe idee&amp;euml;n van
hem waren en dat die door zijn leerlingen alleen werden uitgewerkt. Met
de meeste van zijn oud-leerlingen bleef hij contact onderhouden in een
uitgebreide correspondentie, waar ook ter wereld zij zich bevonden; zo
is hij velen tot grote steun geweest. Hij had een hoge opvatting van de
wetenschap en stelde aan de onderzoeker hoge eisen. In de inleiding tot
zijn college voor ouderejaars studenten hield hij hun voor dat de
onderzoeker een groot doorzettingsvermogen dient te bezitten, nooit
moet opgeven, hoeveel tegenslag hij ook ontmoet en daarbij een
eerlijkheid aan de dag moet leggen, veel groter dan in het
maatschappelijk verkeer gevraagd of ook maar op prijs gesteld
wordt.&lt;/p&gt;
&lt;p&gt;In zijn rede als rector magnificus (1905/1906) van de Utrechtse
universiteit keerde hij zich tegen de toen vrij algemene romantische
beschouwingen in de wetenschap, vooral de biologie. Deze rede, 
&lt;em&gt;Ondoelmatigheid in de levende natuur,&lt;/em&gt;

heeft tot veel commentaar aanleiding gegeven. In die rede - met een
citaat van Mach - stelde hij dat de natuuronderzoeker een onvolledige
wereldbeschouwing moet kunnen verdragen en daaraan de voorkeur moet
geven boven een schijnbaar alomvattend maar onvoldoende verklarend
beeld.&lt;/p&gt;
&lt;p&gt;Al spoedig na zijn benoeming tot hoogleraar werden de activiteiten
van Went ook buiten het onderwijs en de leiding van het
wetenschappelijke onderzoek belangrijk. Van 1901-1902 deed hij in
opdracht van de Nederlandse regering onderzoek naar de krullotenziekte
van de cacao in Suriname, waarheen hij in 1923 terugkeerde voor een
botanische exploratietocht. Al in 1898 werd hij benoemd tot lid van de
Koninklijke Nederlandse Akademie van Wetenschappen; van 1921 tot 1931
was hij voorzitter van de afdeling natuurkunde en daarmee om het jaar
algemeen voorzitter van de Akademie. Deze functie bracht mee dat hij
dikwijls werd afgevaardigd naar internationale congressen, maar ook
afgezien van zijn activiteiten voor de Akademie heeft hij zich veel
moeite gegeven voor internationale wetenschappelijke organisaties, o.a.
voor de Union internationale des sciences biologiques, die ook het
later door de Nederlandse Akademie overgenomen Centraal bureau voor
schimmelcultures te Baarn beheerde. Zijn goede beheersing van de
congrestalen en zijn tact maakten dat hij graag als voorzitter van
internationale commissies werd gevraagd. Na de Eerste Wereldoorlog
heeft Went zich zeer ingespannen om de internationale wetenschappelijke
organisaties weer op gang te brengen en de relaties te herstellen
tussen de wetenschappelijke werkers van de geallieerde en centrale
mogendheden die in de oorlog tegenover elkaar hadden gestaan. Veel
heeft hij ook in die tijd gedaan om de materi&amp;euml;le nood van zijn,
vooral Duitse en Oostenrijkse, collega's te helpen lenigen, zonder
evenwel zijn afkeer van het ook toen in Duitsland vrij algemene
militarisme te verhullen. Ook in Nederland was Went voorzitter of lid
van tal van commissies, waarvan in het bijzonder genoemd moet worden
die ter voorbereiding van de Wet-Went, waarbij op 30 oktober 1930 de
Organisatie voor Toegepast Natuurwetenschappelijk Onderzoek (TNO) werd
opgericht; hij is hiervan ook de eerste voorzitter geweest. Het sprak
vanzelf dat hij werd aangewezen als voorzitter van het zesde
internationale botanisch congres, toen dat in 1935 in Amsterdam zou
worden gehouden. Slechts enkele dagen voor zijn dood heeft hij de
voorbereiding hiervan aan anderen overgedragen. Voor zijn huldiging bij
het bereiken van de zeventigjarige leeftijd werd een fonds
bijeengebracht waaruit voor hem na zijn altreden in Utrecht een
bijzondere leerstoel in Leiden werd ingesteld. Hij heeft daar op 25 mei
1934 een inaugurele rede gehouden. 
&lt;em&gt;De macht van het kleine,&lt;/em&gt;

maar zijn gestel was reeds zozeer ondermijnd dat hij geen college meer
heeft gegeven.&lt;/p&gt;
&lt;p&gt;Went heeft voor zijn wetenschappelijk en organisatorisch werk al
spoedig erkenning gevonden: hij bezat enige buitenlandse eredoctoraten,
waaronder van Cambridge (1930) en was ere- of corresponderend lid van
tal van Nederlandse en buitenlandse wetenschappelijke verenigingen en
academies, waaronder foreign member of the Royal Society of London.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie&amp;euml;n in de hieronder genoemde
literatuur.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Went-nummer van het 
&lt;em&gt;Vakblad voor Biologen&lt;/em&gt;

14 (1933) 189-224; E. K&amp;uuml;ster, 'F.A.F.C. Went', in 
&lt;em&gt;Berichte der deutschen botanischen Gesellschaft&lt;/em&gt;

53 (1935), (97)-(120) met een volledige bibliografie en lijst van onder
leiding van Went bewerkte dissertaties, alsmede biografische
literatuur.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Universiteit Utrecht: http://www.uu.nl/uupublish/collecties/geschiedenis/4266main.html [26-6-2007].
&lt;/p&gt;




&lt;p&gt;H.P. Bottelier&lt;/p&gt; 
&lt;dtml-var bwn_footer&gt;</text>
  </biography>
</biodes>

