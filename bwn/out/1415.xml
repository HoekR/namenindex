<biodes version="1.0">
  <fileDesc>
    <title>Poelman, Annette Wiea Luka (1853-1914)</title>
    <ref target="http://resources.huygens.knaw.nl/bwn1880-2000/lemmata/bwn3/poelman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">poelman</idno>
    <persName><name type="geslachtsnaam">Poelman</name>, Annette Wiea Luka</persName>
    <sex value="2"/>
    <event type="birth" when="1853"/>
    <event type="death" when="1914"/>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/POELMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Poelman, Annette Wiea Luka&lt;/strong&gt;, feministe (Holwierde 8-6-1853 - Amsterdam 10-2-1914).

  Dochter van Adriaan Louis Poelman, predikant, journalist en
  Tweede-Kamerlid, en Catharina Reijnders. Gehuwd op 3-4-1876 met
  Willem Versluijs (bekend onder de naam Versluys), uitgever. Uit
  dit huwelijk werden 4 zoons geboren.
  
  
  &lt;img src=&amp;quot;images/POELMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Poelman, Annette Wiea Luka&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Het gezin waarin Annette Poelman in 1853 als oudste van
    zeven kinderen geboren werd, heeft zonder twijfel de basis
    gevormd van waaruit zij zich kon ontwikkelen tot de
    standvastige en radicale leidsvrouwe van de vrouwenbeweging die
    zij in de jaren '90 zou worden. Haar vader was in religieus
    zowel als politiek opzicht een vooruitstrevend man: als
    predikant en publicist introduceerde hij de moderne theologie
    in Groningen, in de Tweede Kamer behoorde hij tot de
    radicaal-liberale vleugel. Van haar moeder is helaas niet meer
    bekend dan dat zij haar (blinde) echtgenoot bij zijn
    schrijfwerk en zijn reizen naar Den Haag terzijde stond, en
    haar dochters streven naar vrouwenemancipatie steunde.&lt;/p&gt;
&lt;p&gt;Zoals alle zes dochters Poelman zouden doen, leerde Annette
    door voor onderwijzeres, een beroep dat zij echter niet heeft
    uitgeoefend. In plaats daarvan trad zij in 1876 in het huwelijk
    met Willem Versluys (1851-1937), een gewezen onderwijzer, die
    zich in 1875 als boekhandelaar-uitgever in Groningen had
    gevestigd. Was uitgeverij Versluys in haar beginjaren vooral de
    uitgever van de schoolboeken en andere pedagogische werken van
    Jan Versluys - broer van de uitgever -, na de verhuizing van
    gezin en uitgeverij naar Amsterdam in 1882 verbreedde het fonds
    zich aanmerkelijk. Vooral toen Versluys in 1885 de uitgave van 
    &lt;em&gt;De Nieuwe Gids&lt;/em&gt;

    op zich nam, waarna vele Tachtigers hun werk bij deze uitgever
    lieten verschijnen. Of Annette Versluys-Poelman in deze
    koerswijziging, die toch eerder een ide&amp;euml;le dan een
    commerci&amp;euml;le was, de stimulerende rol speelde die haar wel
    wordt toegedicht, onttrekt zich aan onze waarneming. Vast staat
    wel dat zij nauw betrokken raakte bij het wel en wee van de
    culturele en politieke avant-garde die zich in en rond 
    &lt;em&gt;De Nieuwe Gids&lt;/em&gt;

    verzamelde.&lt;/p&gt;
&lt;p&gt;In 1893 geeft Annette Versluys-Poelman gehoor aan de oproep,
    uitgaande van de Vrije Vrouwen Vereeniging (opgericht in 1889
    door o.a. Wilhelmina Drucker), om een vereniging te vormen die
    zich zal gaan beijveren voor het verkrijgen van
    vrouwenkiesrecht. Dit was het moment om een al sinds haar
    meisjesjaren gekoesterd voornemen ten uitvoer te brengen: alles
    te doen wat in haar vermogen lag om de vrouw op alle terreinen
    van het maatschappelijk leven de invloed te geven die haar zo
    onrechtmatig door de man onthouden werd. Wanneer dan inderdaad
    in 1894 de Vereeniging voor Vrouwenkiesrecht (VvVK.) wordt
    opgericht, treedt Annette Versluys-Poelman niet alleen toe tot
    het bestuur, maar neemt zij bovendien het door geen van de
    oprichtsters begeerde presidium op zich. In deze functie, die
    zij - met uitzondering van het jaar waarin zij penningmeesteres
    was (1895) - tot 1903 uitoefent, bereist zij stad en land om
    bekendheid te geven aan het streven van de VvVK en waar
    mogelijk plaatselijke afdelingen op te richten, weerstaat zij
    de aanvallen van tegenstanders van vrouwenkiesrecht, die vooral
    van sociaal-democratische zijde bijzonder heftig en op de
    persoon gericht waren, en weet bij controverses binnen de
    vereniging over hete hangijzers als de rol van mannen in de
    VvVK of de prioriteit van algemeen (mannen)kiesrecht boven
    vrouwenkiesrecht steeds met succes een principieel feministisch
    standpunt te verdedigen.&lt;/p&gt;
&lt;p&gt;Overtuigd dat een evenredige invloed van vrouwen in de
    maatschappij niet alleen nagestreefd moest worden om redenen
    van rechtvaardigheid en in het belang van de vrouw, maar
    evenzeer uit het oogpunt van burgerlijke verantwoordelijkheid
    en in het belang van het algemeen, overtuigd bovendien dat deze
    vrouweninvloed zo snel en zo breed mogelijk moest worden
    uitgeoefend, mengt Annette Versluys-Poelman zich als presidente
    van de VvVK in tal van kwesties. Zo gaat zij op audi&amp;euml;ntie
    bij enkele ministers, zoals H. Goeman Borgesius en C. Lely, om
    de belangen van vrouwen en meisjes op de arbeidsmarkt en in het
    onderwijs te bepleiten, polemiseert zij herhaaldelijk in de
    pers (bijv. over vrouwendienstplicht in ruil voor
    vrouwenkiesrecht, of over de dubbele seksuele moraal), en zet
    zij haar achterban tot uiteenlopende acties aan (vari&amp;euml;rend
    van een adresbeweging voor vrouwenstemrecht in de Ned. Herv.
    Kerk tot steunverlening aan de boycotactie tegen Engeland
    wegens de Boerenoorlog). Zo ook is zij van 1901 tot 1902 lid
    van het oprichtingsbestuur van de Vrijzinnig Democratische
    Bond, die algemeen kiesrecht voor meerderjarige mannen en
    vrouwen als eerste punt in zijn programma opnam.&lt;/p&gt;
&lt;p&gt;Maar haar activiteiten bleven hiertoe niet beperkt. Wanneer
    de uitgeverij in 1894 met tegenslag te kampen heeft, neemt
    Annette Versluys-Poelman een aantal werkzaamheden over.
    Sindsdien onderhoudt zij contact met verschillende auteurs,
    voert de administratie van een tijdschrift 
    &lt;em&gt;(De Levende Natuur)&lt;/em&gt;

    en de financi&amp;euml;le administratie van het gehele bedrijf,
    terwijl de vele feministische uitgaven van Versluys na 1894
    verraden dat ook het uitgavebeleid tot haar competentie
    behoorde.&lt;/p&gt;
&lt;p&gt;Voorts is zij in 1897 medeoprichtster van de Vereeniging
    &amp;quot;Onderlinge Vrouwenbescherming&amp;quot; (OV), waarvan zij van 1897 tot
    1898 bestuurslid, van 1901 tot 1904 presidente is. Opgericht om
    financi&amp;euml;le en morele steun te bieden aan de ongehuwde
    moeder en haar kind, moet deze 'onderlinge vrouwenbescherming'
    naar de mening van Annette Versluys-Poelman gepaard gaan met
    een strijd tegen de dubbele moraal en voor hervorming van de
    huwelijkswetgeving, ja, voor algehele gelijkgerechtigdheid van
    de vrouw. Tegen deze radicale visie ontstaat echter tijdens
    haar presidium een groeiende oppositie, en teleurgesteld treedt
    Annette Versluys-Poelman in 1904 terug.&lt;/p&gt;
&lt;p&gt;Na deze tien jaren van zo grote activiteit op een zo breed
    terrein - waarbij ook haar initiatief tot de oprichting van een
    vakvereniging voor vrouwelijke telefonisten (1901) nog genoemd
    moet worden - zij de haar resterende jaren haar krachten
    verdelen over de uitgeverij en het tehuis voor ongehuwde
    moeders en haar kinderen dat door haar toedoen in 1905 te
    Amsterdam werd opgericht - en dat tot op heden als Tehuis
    Annette voortbestaat. Initiatieven die haar sympathie hadden,
    konden nog wel op haar steun rekenen (zoals het Nederlandsch
    Wetenschappelijk Humanitair Komitee, Nederlands eerste
    emancipatiebeweging voor homoseksuelen), maar een afnemende
    gezondheid weerhield haar van werkelijke deelneming.&lt;/p&gt;
&lt;p&gt;Annette Versluys-Poelman stierf op 10 februari 1914. Op 14
    februari werd haar stoffelijk overschot naar Bremen
    overgebracht, om aldaar te worden gecremeerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-A.W.L. Versluys-Poelman in Internationaal
  Informatiecentrum en Archief voor de Vrouwenbeweging (IIAV) te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve publikaties in brochures, dagbladen, reguliere en
    feministische tijdschriften sinds 1892: 
    &lt;em&gt;Misverstand.&lt;/em&gt;

    Rede (Groningen, 1898); 
    &lt;em&gt;Vrouwenkiesrecht.&lt;/em&gt;

    Rede (Amsterdam, 1899); 'De vrouw tegenover het maatschappelijk
    vraagstuk', in 
    &lt;em&gt;De vrouw, de vrouwenbeweging en het vrouwenvraagstuk.
    Encyclopaedisch handboek I.&lt;/em&gt;

    Onder red. van C.M. Werker-Beaujon [et al.] (Amsterdam,
    1914-1918. 2 dl.) 335-342.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M. Cohen Tervaert-Israels, in 
  &lt;em&gt;De Amsterdammer. Weekblad voor Nederland,&lt;/em&gt;

  15-2-1914, 22-2-1914; W. Drucker, in 
  &lt;em&gt;De Vrouw en haar Huis&lt;/em&gt;

  9 (1914) 3 (maart) 367-368; Albert Verwey, 'Gedachtenis aan Mevr.
  A.W.L. Versluys-Poelman' [gedicht], in 
  &lt;em&gt;De Beweging&lt;/em&gt;

  10 (1914) I, 225; [E. J.] Heimans en [Jac. P.] Thijsse, in 
  &lt;em&gt;De Levende Natuur&lt;/em&gt;

  18 (1914) 481-482; Martina G. Kramers, 'Eenige onzer pioniersters
  die zijn heengegaan', in 
  &lt;em&gt;Gedenkboek bij het 25-jarig bestaan van de Vereeniging voor
  Vrouwenkiesrecht, 1894- 1919&lt;/em&gt;

  [Amsterdam, 1919] 62-63; Nine Minnema, 'Annette W.L.
  Versluys-Poelman', in 
  &lt;em&gt;De Hollandsche Revue&lt;/em&gt;

  24 (1919) 600-604, gevolgd door het in memoriam uit 
  &lt;em&gt;Evolutie&lt;/em&gt;

  (25-2-1914) van Wilhelmina Drucker, 604-606; Myriam Everard,
  'Vier feministen en het Nederlandsch Wetenschappelijk Humanitair
  Komitee', in 
  &lt;em&gt;Socialisties-feministiese teksten 8.&lt;/em&gt;

  Onder red. van Selma Sevenhuijsen [et al.] (Amsterdam, 1984)
  149-175; eadem, 'Het burgerlijk feminisme van de eerste golf:
  Annette Versluys-Poelman en haar kring', in 
  &lt;em&gt;De eerste feministische golf.&lt;/em&gt;

  Onder red. van Jeske
  &lt;em&gt;&lt;/em&gt;

  Reys [et al.]. 
  &lt;em&gt;Jaarboek voor vrouwengeschiedenis:&lt;/em&gt;

  6(1985) 106-137.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek voor vrouwengeschiedenis:&lt;/em&gt;

  6 (1985) 128 [Annette Versluys-Poelman in 1913; Foto: W. Versluys Uitg., Amsterdam].&lt;/p&gt;





&lt;p&gt;Myriam Everard&lt;/p&gt; 
&lt;dtml-var bwn_footer&gt;</text>
  </biography>
</biodes>

