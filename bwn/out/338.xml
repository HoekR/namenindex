<biodes version="1.0">
  <fileDesc>
    <title>Copier, Andries Dirk (1901-1991)</title>
    <ref target="http://resources.huygens.knaw.nl/bwn1880-2000/lemmata/bwn5/copier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">copier</idno>
    <persName><name type="geslachtsnaam">Copier</name>, Andries Dirk</persName>
    <sex value="1"/>
    <event type="birth" when="1901"/>
    <event type="death" when="1991"/>
    <state type="occupation">vormgever</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/copier.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Copier, Andries Dirk&lt;/strong&gt;, vormgever (Leerdam 11-1-1901 - Wassenaar 19-12-1991). 
Zoon van Gijsbert Copier, afdelingshoofd glasfabriek, en Antje
  van Hoogdalem. Gehuwd op 27-5-1927 met Theodora Catharina
  Matthijsen (1899-1976). Uit dit huwelijk werden 4 zoons en 1
  dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/copier.jpg' alt='afbeelding van Copier, Andries Dirk'&gt;Andries Copier groeide op als oudste van tien kinderen in
    Leerdam, het stadje aan de Linge waar sinds 1765 glas werd
    geblazen. In 1914, direct na zijn lagere schooltijd, trad hij
    in dienst bij de NV Glasfabriek 'Leerdam', voorheen Jeekel,
    Mijnssen&amp;amp;Co., als assistent van zijn vader, die daar
    werkzaam was als hoofd van de etsafdeling. De jonge Copier kon
    goed tekenen en volgde van 1915 tot 1918 een cursus schilderen
    bij de vereniging 'De Middenstand' te Leerdam. Zijn artistieke
    talent werd opgemerkt door P.M. Cochius, van 1912 tot 1933
    directeur van de fabriek. Hij stelde Copier in de gelegenheid
    zich op kosten van de fabriek verder artistiek te bekwamen,
    waardoor hij in het bedrijf breder inzetbaar zou zijn. Copier
    volgde van 1918 tot 1919 lessen aan de Vakschool voor de
    Typografie in Utrecht en van 1920 tot 1925 studeerde hij -
    buiten werktijd - aan de Academie van Beeldende Kunsten en
    Technische Wetenschappen in Rotterdam, voornamelijk onder de
    vormgever Jac. Jongert, die destijds de grafische vormgeving
    van de Glasfabriek 'Leerdam' verzorgde. Tijdens zijn studie
    ontwierp Copier onder meer reclamemateriaal voor de
    fabriek.&lt;/p&gt;
&lt;p&gt;De eerste decennia van Copiers artistieke carri&amp;egrave;re
    waren nauw verweven met de artistieke aspiraties van Cochius.
    Deze had in 1915 het initiatief genomen om, naast het bestaande
    assortiment van verpakkings- en gebruiksglas, een collectie
    kunstnijverheidsglas op de markt te brengen die niet alleen
    betaalbaar, maar ook goed vormgegeven was. Hiervoor werden op
    freelance basis een dertigtal gerenommeerde kunstenaars
    aangetrokken - zoals K.P.C. de Bazel, H.P. Berlage, C.J. Lanooy
    en J.J.C. Lebeau - van wie velen omstreeks de eeuwwisseling het
    voortouw hadden genomen bij de vernieuwing van de Nederlandse
    interieurkunst. Copier werd begin jaren twintig aangesteld om
    het ontwerpproces en de productie van deze
    kunstnijverheidscollectie te begeleiden. In 1921 begon hij zelf
    te ontwerpen voor de kunstnijverheidscollectie. Copier zou
    decennialang als enige ontwerper in vaste dienst aan de fabriek
    verbonden zijn.&lt;/p&gt;
&lt;p&gt;Cochius omschreef Copier later als een vormgever die kans
    heeft gezien 'met onuitputtelijke energie ieder jaar en
    dikwijls twee maal per jaar een aantal nieuwe artikelen te
    ontwerpen, die steeds weer blijk gaven van grote gevoeligheid,
    originaliteit, maar waarvan het geheim, dat de gebruiker zich
    in zijn werk blijft interesseren, mijns inziens, hierin moet
    worden gezocht, dat hij bijna steeds kans zag, strenge
    vormgeving te paren aan aantrekkelijkheid en doelmatigheid'.
    Tot de hoogtepunten van zijn vroege werk worden de serviezen
    'Smeerwortel' (1923), 'Romanda' (1924) en 'Peer' (1927)
    gerekend. Het servies 'Smeerwortel' werd in 1925 op de
    Exposition internationale des Arts d&amp;eacute;coratifs et
    industriels modernes in Parijs bekroond met een zilveren
    medaille. In de late jaren twintig ontwierp Copier ook
    glas-in-lood, dat onder de naam 'Vitrica' op de markt werd
    gebracht.&lt;/p&gt;
&lt;p&gt;Naast een groot oeuvre op het gebied van serieproductie
    heeft Copier ook een grote activiteit ontwikkeld als ontwerper
    van unieke kunstvoorwerpen in glas. Wat in eerste instantie in
    1923 begon als een gezamenlijk experiment met de
    meesterglasblazer Gerrit Vroegh om de mogelijkheden van het
    materiaal te onderzoeken, groeide uit tot een wereldberoemd
    product: de 'Leerdam-Unica'. In 1925 werd de naam
    'Leerdam-Unica' ge&amp;iuml;ntroduceerd als nieuw geregistreerd
    onderdeel van de kunstnijverheidscollectie. Het zijn vazen,
    schalen en decoratieve objecten met een eenmalig karakter - de
    vroege ontwerpen worden gekarakteriseerd door het gebruik van
    craquel&amp;eacute; decors - die in nauwe samenwerking met
    meesterglasblazers ontstonden. In de late jaren twintig
    ontstond een aantal gelobde schalen, waarbij de vormgeving
    voortkwam uit voorbeelden van zeedieren.&lt;/p&gt;
&lt;p&gt;In de geest van het opkomende modernisme en het Nieuwe
    Bouwen werden Copiers ontwerpen voor gebruiksglas veel
    eenvoudiger. Zelf heeft hij zijn bezoek aan de internationale
    architectuurtentoonstelling 'Die Wohnung' in 1927 op de
    Weissenhofsiedlung te Stuttgart als begin van deze kentering
    aangegeven. De strakke, eenvoudige modelwoningen - van onder
    meer Le Corbusier, J.J.P. Oud en M. Stam - die hij daar zag,
    inspireerden Copier tot zijn bekendste ontwerpen, zoals de
    geperste glazen bloempotten in zogeheten 'Graniver' (1928-1929)
    en de bol- en cilindervazen (1928-1930). Hetzelfde geldt voor
    het veelverkochte servies 'Gilde' (1930), door hem ontworpen in
    opdracht van de Vereeniging van Nederlandsche Wijnhandelaars en
    in 1958, als een van de eerste serviezen, volautomatisch
    geproduceerd. Het grote succes van dit servies ontlokte bij
    Copier eens de uitspraak dat er in Nederland geen huishouden
    bestond waar geen werk van hem aanwezig was.&lt;/p&gt;
&lt;p&gt;In de jaren dertig zou Copier - sinds 1927 artistiek
    directeur -, mede als gevolg van de slechte economische
    situatie, als enige ontwerper van glaswerk voor de fabriek
    werkzaam zijn. Pas omstreeks 1940 zou de fabriek weer externe
    ontwerpers aantrekken. Als ontwerper concentreerde hij zich op
    een vereenvoudiging van het kunstnijverheidsglas en op twee
    nieuwe, eenvoudiger collecties: de 'Sonoor'-collectie en de
    'Huishoud'-collectie. Karakteristiek voor zijn werk uit deze
    periode is het gebruik van zachte transparante kleuren, zoals
    grijsviolet, zilvergroen en saffier, en het verwerken van zowel
    dik- als dunwandigheid in hetzelfde werkstuk. In 1937 nam
    Copier deel aan de Wereldtentoonstelling in Parijs.&lt;/p&gt;
&lt;p&gt;In 1940 richtte Copier de Glasschool Leerdam op, een intern
    opleidingsinstituut voor decoratie en ontwerp van glas. Het
    droeg bij aan een eigentijdse vormgeving van het Leerdamse
    glas. Na een lange tijd van sobere vormgeving kwamen
    gegraveerde, gezandstraalde en geslepen versieringen veelvuldig
    voor, waardoor het glas aansloot bij toentertijd heersende
    modes. In deze tijd zou Copier ook glasramen ontwerpen met
    gezandstraalde voorstellingen en vlakverdelingen. De
    'Leerdam-Unica' uit die tijd waren dikwandige vazen en schalen
    waarin door middel van metalen stempels afbeeldingen waren
    ingedrukt van zeedieren, planten en vogels.&lt;/p&gt;
&lt;p&gt;Eind 1938 verhuisde Copier met zijn gezin van Leerdam naar
    Amersfoort, waar hij tot 1951 zou wonen. Copier was in
    1950/1951 directeur van het Instituut voor
    Kunstnijverheidsonderwijs te Amsterdam. In 1951 verhuisde
    Copier met zijn gezin naar Den Dolder, naar een door de
    architect Gerrit Rietveld - voor wie hij altijd grote
    bewondering heeft gehad - voor hem ontworpen huis.&lt;/p&gt;
&lt;p&gt;In de jaren vijftig en zestig heeft Copier maar weinig
    ontwerpen voor glas gemaakt, daar hij zich in toenemende mate
    met meer organisatorische zaken, zoals de promotie van het
    Leerdamglas, was gaan bezighouden. In 1958 verzorgde hij op de
    Wereldtentoonstelling te Brussel de inrichting van een Leerdam
    Paviljoen. Deze werd met een Grand Prix bekroond. Vanaf het
    eind van de jaren zestig volgden de tentoonstellingen van zijn
    werk in binnen- en buitenland elkaar in snel tempo op. Zijn
    'Leerdam-Unica' uit de jaren vijftig hadden een experimenteel
    karakter, waardoor ze als voorlopers van het studioglas worden
    beschouwd.&lt;/p&gt;
&lt;p&gt;In 1971 be&amp;euml;indigde Copier zijn Leerdamse loopbaan om
    zijn vrouw te verzorgen. Zij verruilden eind 1975 het
    Rietveldhuis in Den Dolder voor een appartement in Wassenaar.
    Na haar overlijden in het daaropvolgende jaar begon Copier in
    1979 aan een nieuwe artistieke fase in zijn leven. Met behulp
    van eeuwenoude technieken, zoals filigraan en overvangen, wist
    hij experimentele stukken 'vrij' glas te cre&amp;euml;ren, die door
    harmonie en kleurgebruik altijd te herleiden waren tot zijn
    persoonlijke handschrift. Hierbij maakte hij gebruik van de
    vaardigheid van vele meesterglasblazers uit de hele wereld, die
    hij in allerlei studio's opzocht. Met regelmaat werkte hij met
    Bernard Heesen in de studio 'De Oude Horn' van Willem Heesen
    sr. in Acquoy, met Lino Tagliapietra in het Italiaanse Murano
    en met Petr Novotny en Jan Friedrich in het Tsjechoslowaakse
    Novy Bor.&lt;/p&gt;
&lt;p&gt;Tot kort voor zijn overlijden heeft Copier met niet
    aflatende energie aan een fascinerend oeuvre in glas gewerkt.
    Hij genoot van de groeiende publieke belangstelling en gaf tot
    op het laatst van zijn leven interviews, waarin hij steevast
    zijn fascinatie voor glas verwoordde. In de jaren tachtig kreeg
    Copier verschillende onderscheidingen, waaronder het
    erelidmaatschap van de American Glass Art Society in 1985 en de
    David R&amp;ouml;ell Prijs in 1987.&lt;/p&gt;
&lt;p&gt;Karakteristiek voor Copiers artistieke oeuvre is het feit
    dat hij zich altijd heeft opengesteld voor nieuwe
    ontwikkelingen op allerlei gebieden binnen de beeldende kunst
    en de architectuur. Het is zijn grote verdienste dat hij deze
    invloeden wist te vertalen in persoonlijke, eigentijdse
    ontwerpen. Hierdoor getuigen de producten van de Glasfabriek
    'Leerdam' en zijn latere 'vrije' glas van een internationale
    actualiteit.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-A.D. Copier in familiebezit.
  Persdocumentatie betreffende Copier bij het Rijksbureau voor
  Kunsthistorische Documentatie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Inleiding', in 
    &lt;em&gt;Glasschool Leerdam&lt;/em&gt;

    (Amsterdam 1947); 'Sind &amp;auml;sthetische Gesichtspunkte bei der
    Entwicklung von Glaswaren zu betrachten?', in 
    &lt;em&gt;Glastechnische Berichte&lt;/em&gt;

    (Sonderband V, Internationaler Glascongress) 8 (1958) 67-70;
    'Leerling en meester', in 
    &lt;em&gt;Scheppend Ambacht. Tweemaandelijks Tijdschrift voor
    Toegepaste Kunst&lt;/em&gt;

    15 (1964) 85-87; 'Interplay of technology and design in glass',
    in 
    &lt;em&gt;Proceedings Eighth International Congress on Glass&lt;/em&gt;

    (1968) 29-38; 'Gedachten van een glasontwerper', in 
    &lt;em&gt;Leerdam Unica. 50 jaar modern Nederlands glas&lt;/em&gt;

    (D&amp;uuml;sseldorf [etc.] 1977) lviii-lx; [samen met Bernardine
    de Neeve,] 'Glas', in 
    &lt;em&gt;De nieuwe vrijheid van de ambachtskunsten&lt;/em&gt;

    (Venlo [etc.] 1981) 11-15; 'Two tracks in glass', in 
    &lt;em&gt;Glass Art Society Journal&lt;/em&gt;

    (1984/1985) 58-61; 
    &lt;em&gt;Trilogie in glas&lt;/em&gt;

    (Rotterdam 1991).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;A.D. Copier, glas&lt;/em&gt;

  [Tentoonstellingscatalogus Museum Boymans-van Beuningen
  Rotterdam] (Rotterdam 1963); 
  &lt;em&gt;A.D. Copier 80&lt;/em&gt;

  [Tentoonstellingscatalogus Museum Boymans-van Beuningen
  Rotterdam] (Rotterdam 1981); M. Heiremans, 
  &lt;em&gt;Andries Dirk Copier, Leerdams glas, 1923-1971, Unica, Serica,
  gebruiksglas&lt;/em&gt;

  (Gent 1986); Reino Liefkes, 
  &lt;em&gt;Copier, glasontwerper/glaskunstenaar&lt;/em&gt;

  (Amsterdam 1989); Thimo te Duits, 
  &lt;em&gt;Geperst glas uit Leerdam&lt;/em&gt;

  (Assen [etc.] 1991); Titus M. Eli&amp;euml;ns en M. Singelenberg-van
  der Meer, 
  &lt;em&gt;Lexicon moderne Nederlandse glaskunst, 1900-1992&lt;/em&gt;

  (Lochem 1993) 32-33; A. van der Kley-Blekxtoon, 
  &lt;em&gt;Leerdam glas, 1878-1998&lt;/em&gt;

  (3de herz. dr.; Lochem 1999); Titus M. Eliens en Dorris U.
  Kuyken-Schneider, 
  &lt;em&gt;A.D. Copier&amp;amp;Lino Tagliapietra: inspiratie in glas&lt;/em&gt;

  [Tentoonstellingscatalogus Haags Gemeentemuseum] ('s-Gravenhage
  2000). In 1987 stelde Remy Ramakers het videoportret 
  &lt;em&gt;Glas na glas na glas&lt;/em&gt;

  over het leven van A.D. Copier samen.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Reino Liefkes, 
  &lt;em&gt;Copier, glasontwerper/glaskunstenaar&lt;/em&gt;

  (Amsterdam 1989) 57 [Copier omstreeks 1932].&lt;/p&gt;
&lt;p&gt;T.G. te Duits&lt;/p&gt; 
&lt;dtml-var bwn_footer&gt;</text>
  </biography>
</biodes>

