<biodes version="1.0">
  <fileDesc>
    <title>Roelofsz, Marie Antoinette Petronella (1905-1988)</title>
    <ref target="http://resources.huygens.knaw.nl/bwn1880-2000/lemmata/bwn5/roelofsz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roelofsz</idno>
    <persName><name type="geslachtsnaam">Roelofsz</name>, Marie Antoinette Petronella</persName>
    <sex value="2"/>
    <event type="birth" when="1905"/>
    <event type="death" when="1988"/>
    <state type="occupation">archivaris</state>
    <state type="occupation">historica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/ROELOFSZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roelofsz, Marie Antoinette Petronella&lt;/strong&gt;, (bekend onder de naam &lt;b&gt;M.A.P. Meilink-Roelofsz&lt;/b&gt;), archivaris en historica 
  ('s-Gravenhage 6-12-1905 - 's-Gravenhage 23-9-1988). 
Dochter van Henri Roelofsz, legerofficier in
  Nederlands-Indi&amp;euml;, en Jacqueline Geertruida Alida Swijser.
  Gehuwd op 31-5-1952 met Petrus Anne Meilink (1880-1957),
  historicus en archivaris. Dit huwelijk bleef kinderloos.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/ROELOFSZ.jpg' alt='afbeelding van Roelofsz, Marie Antoinette Petronella'&gt;Marie ('Nettie') Roelofsz groeide op in Den Haag als enig
    kind in een beschermd, ambtelijk milieu met kunstzinnige
    kwaliteiten en ambities. Haar vader, officier bij het
    Nederlandsch-Indisch Leger, overleed toen zij veertien jaar oud
    was. Hij en haar eveneens veel oudere stiefvader, D.K.A. van
    Loghem, oud-resident van Benkoelen, wekten bij Roelofsz
    belangstelling voor de Oost. Na de Tweede Meisjes-HBS met
    vijfjarige cursus volgde Roelofsz een MO-opleiding
    geschiedenis. Tussen 1926 en 1928 was zij toehoorster bij
    colleges geschiedenis aan de Rijksuniversiteit te Leiden.&lt;/p&gt;
&lt;p&gt;Na in 1929 de MO-akte te hebben behaald begon Roelofsz het
    jaar daarop als volontaire haar loopbaan op het Algemeen
    Rijksarchief, een mannenwereld die was gevestigd in het
    somber-monumentale gebouw aan het Haagse Bleijenburg. Zij was
    werkzaam op de Vierde Afdeling (Hollandse Archieven) onder de
    medi&amp;euml;vist en rijksarchivaris P.A. Meilink. Ofschoon al
    sinds medio 1930 wetenschappelijk archiefambtenaar tweede
    klasse, bleef Roelofsz onbezoldigde arbeid verrichten, tot zij
    in januari 1937 haar eerste betaalde betrekking kreeg als
    adjunct-commies op de toenmalige Eerste Afdeling (Centrale
    Regeringsarchieven en Archieven van de Verenigde Oost-Indische
    Compagnie (VOC) en de West-Indische Compagnie (WIC)). Twee jaar
    later werd dit een vaste aanstelling.&lt;/p&gt;
&lt;p&gt;Bij de Eerste Afdeling kreeg Roelofsz de zorg voor de
    archieven van de VOC en de WIC. Haar belangrijkste taak was de
    ontsluiting van het VOC-archief, onder leiding van
    rijksarchivaris R. Bijlsma. Roelofsz verrichtte de nieuwe
    systematische ordening van dit complexe archief geheel alleen.
    Het was een taak waaraan zij - klein van postuur - bijna
    letterlijk bezweek en in ieder geval een blijvende rugkwaal
    overhield. Het werk zou bijna dertig jaar in beslag nemen.
    Parallel aan dit werk stond zij met raad en daad de
    buitenlandse historici - onder wie H. Furber, C.R. Boxer en
    Iwao Seiichi - terzijde, die vanaf de jaren dertig in
    toenemende mate onderzoek in het VOC-archief verrichtten. Met
    hen voerde zij een omvangrijke wereldomvattende, maar
    tijdrovende correspondentie met bijkomend onderzoek.&lt;/p&gt;
&lt;p&gt;Roelofsz verrichtte ook zelf historisch onderzoek. Vanaf
    1930 had zij enkele kortere artikelen gepubliceerd. In 1943
    verscheen haar eerste grote monografie in het vierde deel van
    de Verhandelingen van het Koninklijk Instituut voor de Taal-,
    Land- en Volkenkunde van Nederlandsch-Indi&amp;euml; onder de titel
    
    &lt;em&gt;De vestiging der Nederlanders ter kuste Malabar&lt;/em&gt;

    , een detailstudie die door vakgenoten positief werd ontvangen,
    maar waarmee zijzelf in latere jaren niet zo gelukkig was
    vanwege de europacentrische benadering.&lt;/p&gt;
&lt;p&gt;In 1946 legde Roelofsz met goed gevolg het examen voor
    wetenschappelijk archiefambtenaar eerste klasse af. Na het
    vereiste colloquium doctum, studeerde zij, naast haar volledige
    baan, geschiedenis aan de Universiteit van Amsterdam onder
    leiding en met steun van de hoogleraren J. Presser en J.M.
    Romein. In 1951 volgden het doctoraalexamen cum laude en de
    benoeming tot chartermeester. Van vitale invloed op haar leven
    en werk was P.A. Meilink, onder wiens leiding zij sinds haar
    vroegste jaren bij het Algemeen Rijksarchief had gewerkt. Hij
    inspireerde haar tot haar promotieonderzoek. Hun huwelijk in
    1952, dat slechts tot Meilinks dood in 1957 duurde, was het
    geestelijk vermogen waarop zij tot haar dood zou blijven
    teren.&lt;/p&gt;
&lt;p&gt;Op 3 juli 1962 promoveerde Meilink-Roelofsz - opnieuw cum
    laude - bij Romein aan de Universiteit van Amsterdam op 
    &lt;em&gt;Asian trade and European influence in the Indonesian
    Archipelago between 1500 and about 1630&lt;/em&gt;

    . Dit internationaal gewaardeerde werk - door de Franse
    historicus P. Chaunu, naar analogie van het meesterwerk van F.
    Braudel, gekwalificeerd met de eretitel 'M&amp;eacute;diterran&amp;eacute;e
    indon&amp;eacute;sienne' - bood een evenwichtig beeld van het
    Aziatische en Europese reilen en zeilen in Zuidoost-Azi&amp;euml;.
    Op kritisch-selectieve wijze incorporeerde zij de idee&amp;euml;n
    van de sociologisch geori&amp;euml;nteerde historici J.C. van Leur
    en B.J.O. Schrieke, waarmee zij definitief het tot dan toe
    gangbare europacentrisme in de koloniale historiografie
    verliet.&lt;/p&gt;
&lt;p&gt;Hoewel Meilink-Roelofsz al in 1953 in aanmerking kwam voor
    de post van rijksarchivaris van de Eerste Afdeling, zou het als
    gevolg van interne tegenwerking nog tot 1964 duren voordat zij
    deze positie kon bekleden. Tijdens haar rijksarchivariaat
    leverde zij belangrijke bijdragen aan het toegankelijk maken
    van fundamenteel archiefmateriaal, zoals de 'Overgekomen
    brieven en papieren', het 'Dagregister van het Kasteel van
    Batavia' en het archief van de factorij in Japan.&lt;/p&gt;
&lt;p&gt;Een inspirerende bevestiging van Roelofsz' internationale
    reputatie waren twee grote reizen. In 1964 maakte zij een
    tournee door Azi&amp;euml;, waarbij zij onder meer Hongkong, Japan,
    Indonesi&amp;euml;, Maleisi&amp;euml;, Thailand en Cambodja bezocht.
    Ondanks het - door de toenmalige politieke omstandigheden -
    weinig succesrijke bezoek aan Djakarta was Meilink-Roelofsz een
    van de grondleggers van de Nederlands-Indonesische samenwerking
    op archiefgebied. Haar maandenlange inspectiereis langs alle
    archiefbewaarplaatsen in de West in 1965 leidde tot een pittig
    verslag over de deplorabele staat van de archieven.&lt;/p&gt;
&lt;p&gt;Op een leeftijd waarop menige collega met pensioen ging,
    begon voor Meilink-Roelofsz een nieuwe fase in haar loopbaan.
    Op 6 november 1970 aanvaardde zij het ambt van bijzonder
    hoogleraar in de geschiedenis van de West-Europese expansie
    overzee aan de Rijksuniversiteit te Leiden met het uitspreken
    van haar rede 
    &lt;em&gt;Van geheim tot openbaar. Een historiografische
    verkenning&lt;/em&gt;

    . Hierin beklemtoonde Meilink-Roelofsz het grote belang van
    openbaarheid van de voormalige koloniale archieven, gezien hun
    belang voor een nieuwe historiografie en de herontdekking van
    de eigen identiteit van ontwikkelingslanden. Als hoogleraar
    voelde zij zich niet erg thuis in de Leidse historische wereld.
    Terwijl Meilink-Roelofsz in kleine kring een boeiend vertelster
    kon zijn, met gevoel voor het anekdotische en humoristische,
    ging in het openbaar spreken haar slechter af. Zij werd dan
    door plankenkoorts gekweld, waardoor het vrijuit spreken en
    college geven haar moeilijk viel. Niettemin werkten haar
    colleges - waar zij iedere week weer verscheen met een
    boodschappentas vol nieuwe relevante literatuur - inspirerend
    door de toewijding aan haar vak die eruit sprak. Op 1 september
    1976 ging zij met emeritaat.&lt;/p&gt;
&lt;p&gt;Als hoogleraar was het Meilink-Roelofsz' idee en wens de
    bestudering van de geschiedenis van de West-Europese expansie
    overzee in Nederland in een interuniversitair en
    multidisciplinair kader te plaatsen. Zij droeg bij aan de
    internationale dialoog en kennisverbreiding binnen haar
    vakgebied. Zo initieerde en redigeerde zij de bundel 
    &lt;em&gt;De VOC in Azi&amp;euml;&lt;/em&gt;

    (1976) met in het Nederlands vertaalde artikelen van meest
    Aziatische collega's en twee bloemlezingen met de Engelse
    vertaling van belangrijke Nederlandse bijdragen over de VOC en
    de WIC. Verder trachtte zij in uitvoerige recensie-essays -
    onder meer naar aanleiding van monografie&amp;euml;n van H. Furber
    en N. Steensgaard - op constructieve wijze historische kritiek
    te leveren.&lt;/p&gt;
&lt;p&gt;Meilink-Roelofsz behoorde tot de kleine academisch gevormde
    en kritische vrouwelijke voorhoede die zich onverstoorbaar wist
    staande te houden in de indertijd door mannen gedomineerde
    Nederlandse archiefwereld. Tenminste twee pijlers van haar
    levenswerk als historica en archivaris blijven van eminent
    belang: haar dissertatie 
    &lt;em&gt;Asian trade&lt;/em&gt;

    en haar definitieve reorganisatie en inventarisatie van het
    VOC-archief. Zij gaf haar bijdrage aan een zinvolle vernieuwing
    van haar vakgebied: het verlaten van een europacentrische visie
    en een grotere aandacht voor een sociaal-historische
    benadering. Zij heeft voor het Algemeen Rijksarchief veel
    betekend. De Eerste Afdeling kreeg dankzij haar een
    internationale en wetenschappelijke status. Hoewel afkerig van
    vergaderingen en weinig geneigd tot compromissen was
    Meilink-Roelofsz toch gezocht als bestuurslid of als adviseur
    van verscheidene binnen- en buitenlandse instellingen.
    Meilink-Roelofsz leed niet aan monomanie en liet zich niet
    leiden door de waan van de dag. In haar werk en in haar
    priv&amp;eacute;-leven was zij zonder pretenties kieskeurig. Zij had
    belangstelling voor andere wetenschappelijke disciplines en de
    kunsten, in het bijzonder muziek.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-M.A.P. Meilink-Roelofsz in bezit van de
  auteur.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'A list of writings by M.A.P. Meilink-Roelofsz' in de onder
    L genoemde publicatie van Frank Lequin, 142-145.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Leonard Bluss&amp;eacute; en George Winius,
  in 
  &lt;em&gt;Itinerario&lt;/em&gt;

  2 (1977) 15-28; G.W. van der Meiden, in 
  &lt;em&gt;Nederlands Archievenblad&lt;/em&gt;

  93 (1989) 85-88; Frank Lequin, in 
  &lt;em&gt;Bijdragen tot de Taal-, Land- en Volkenkunde&lt;/em&gt;

  CXLVI (1990) 127-146.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Nederlands Archievenblad&lt;/em&gt;

  93 (1989) 85.&lt;/p&gt;
&lt;p&gt;Frank Lequin&lt;/p&gt; 
&lt;dtml-var bwn_footer&gt;</text>
  </biography>
</biodes>

