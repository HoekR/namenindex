<biodes version="1.0">
  <fileDesc>
    <title>Veld, Joris in 't (1895-1981)</title>
    <ref target="http://resources.huygens.knaw.nl/bwn1880-2000/lemmata/bwn4/veld"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veld</idno>
    <persName><name type="geslachtsnaam">Veld</name>, Joris In 't</persName>
    <sex value="1"/>
    <event type="birth" when="1895"/>
    <event type="death" when="1981"/>
    <state type="occupation">burgemeester</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/VELDJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veld, Joris in 't&lt;/strong&gt;, burgemeester, Eerste-Kamerlid en minister van Wederopbouw en Volkshuisvesting (Dubbeldam (Z.H.) 5-7-1895 - 's-Gravenhage 15-2-1981). Zoon van Cornelis in 't Veld, arbeider, later koopman, en
  Kommertje Hoek. Gehuwd op 9-8-1922 met Antje Peeters. Uit dit
  huwelijk werden 1 zoon en 2 dochters geboren. Na haar overlijden
  (5-1-1966) gehuwd op 25-8-1966 met Ellen Elisabeth ten Brink. Uit
  dit huwelijk werden geen kinderen geboren.
  

  
&lt;img src=&amp;quot;images/VELDJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Veld, Joris in 't&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na onderwijs op de lagere school en MULO begon Joris in 't
    Veld op vijftienjarige leeftijd zijn loopbaan bij de
    gemeentesecretarie van Dordrecht. In 1914 ging hij over in
    dienst van de gemeente Rotterdam, aanvankelijk als klerk bij
    Publieke Werken. Hij klom daarna geleidelijk op in
    gemeentedienst tot hij in 1936 waarnemend gemeentesecretaris
    van Rotterdam en administrateur van de afdeling
    Volkshuisvesting werd. Inmiddels had In 't Veld door vlijtige
    studie in zijn vrije tijd zijn schoolopleiding aangevuld: reeds
    als zeventienjarige behaalde hij de akte MO-staatsinrichting;
    vier jaar later volgde het examen kandidaat-gemeentesecretaris,
    daarna het staatsexamen gymnasium, in 1923 het kandidaats- en
    op 21 april 1926 het doctoraal examen rechten aan de Leidse
    universiteit. Hier promoveerde hij op 11 juli 1929 op het
    proefschrift 
    &lt;em&gt;Nieuwe vormen van decentralisatie&lt;/em&gt;

    .&lt;/p&gt;
&lt;p&gt;Naast zijn persoonlijke carri&amp;egrave;re had ook de politiek In
    't Velds belangstelling. Als jongeman uiterst links, met zekere
    sympathie voor anarchisme en communisme, trad hij na
    Troelstra's mislukte revolutiepoging van november 1918 toe tot
    de Sociaal-Democratische Arbeiderspartij (SDAP). Hij was actief
    in de plaatselijke afdeling van deze partij en van het
    Instituut voor Arbeidersontwikkeling, waarvan hij in Rotterdam
    aan het einde van de jaren twintig enige tijd voorzitter
    was.&lt;/p&gt;
&lt;p&gt;Volop tijd voor de politiek kreeg In 't Veld pas na het
    voltooien van zijn universitaire studie. Van 1931 tot 1937 had
    hij voor de SDAP zitting in de Provinciale Staten van
    Zuid-Holland. In 1933 maakte hij deel uit van de
    `herzieningscommissie' van de SDAP, die in haar rapport van
    oktober 1933 herziening van het beginselprogram voorlopig
    ongewenst achtte. In 't Veld was met J.J. Vorrink en J.W.
    Matthijssen van mening dat het programmapunt `nationale
    ontwapening' geschrapt moest worden, doch anderzijds behoorde
    hij tot de minderheid in de commissie die de slotconclussie van
    het rapport te `evolutionair' vond. In april 1935 werd In 't
    Veld tot lid van het Partijbestuur gekozen, en vanaf het
    congres van april 1938 maakte hij tevens deel uit van het
    Dagelijks Bestuur. Op 9 juni 1937, ten slotte, kwam hij voor de
    SDAP in de Eerste Kamer.&lt;/p&gt;
&lt;p&gt;Toen hij laatstgenoemde functie aanvaardde, had In 't Veld
    Rotterdam inmiddels verlaten. Vanaf 1 april 1937 was hij
    burgemeester van het `rode' Zaandam, als opvolger van K. ter
    Laan. Terwijl hij nog bezig was zich in te werken in de
    problemen van deze in veel opzichten stagnerende gemeente, werd
    hij door de Duitse inval verrast. In zijn eerste openbare
    toespraak, op 21 mei 1940, sprak hij moedige woorden ter
    verdediging van het vertrek van Koningin en regering naar
    Groot-Brittanni&amp;euml;: 'dit is geen vlucht, maar een
    verplaatsing van de zetel der regering'. Van de Februaristaking
    in 1941 maakten de Duitse autoriteiten gebruik om, daar men ook
    in Zaandam het werk had neergelegd, In 't Veld als burgemeester
    te ontslaan. Gezien zijn anti-Duitse gezindheid moest hij zich
    tijdens de bezetting verder van openbare activiteiten
    onthouden. Wel aanvaardde hij in 1942 de functie van secretaris
    van de Bedrijfsgroep Houtindustrie, in het kader van de
    `Organisatie-Woltersom'.&lt;/p&gt;
&lt;p&gt;Op In 't Velds optreden in laatstgenoemde functie is vanuit
    vaderlands gezichtspunt kennelijk niets aan te merken geweest,
    want direct na de bevrijding keerde hij terug als burgemeester
    van Zaandam, terwijl hij tevens het lidmaatschap van de Eerste
    Kamer hervatte. In 1945 maakte hij deel uit van de Nationale
    Adviescommmissie, terwijl minister-president W. Schermerhorm
    hem bovendien benoemde tot lid van de ereraad die een oordeel
    moest vellen over de leiding van De Nederlandsche Unie.&lt;/p&gt;
&lt;p&gt;Aan In 't Velds burgemeesterschap - en tijdelijk ook aan
    zijn Eerste-Kamerlidmaatschap voor de Partij van de Arbeid
    (PVDA) - kwam een einde toen hij op 1 maart 1948 minister van
    Wederopbouw en Volkshuisvesting werd in het eerste
    kabinet-Beel, als opvolger van L. Neher, die was benoemd tot
    gedelegeerde van het Opperbestuur in Indonesi&amp;euml;. In 't Veld
    beheerde deze portefeuille eveneens in het eerste en tweede
    kabinet-Drees (respectievelijk 1948-1951 en 1951-1952). Hoewel
    hij ook voor de problemen van de ruimtelijke ordening grote
    belangstelling had en op zijn initiatief onderzoek daarnaar
    werd verricht, had de woningbouw in deze periode uiteraard zijn
    hoofdaandacht. Het sociaal gevoelige probleem van de huren van
    vooroorlogse woningen pakte de minister voorzichtig - volgens
    sommigen al te voorzichtig - aan met het wetsontwerp dat
    beoogde de huren van alle v&amp;oacute;&amp;oacute;r 27 december 1940
    gebouwde woningen met ingang van 1 januari 1951 met 15 % te
    verhogen. Met grote meerderheid wist hij het door beide Kamers
    aanvaard te krijgen; alleen de Communistische Partij van
    Nederland was tegen. In 1951 kon hij de voldoening smaken dat
    er met 58.600 voltooide woningen een absoluut jaarrecord werd
    bereikt; in 1952 bedroeg dit aantal 54.601.&lt;/p&gt;
&lt;p&gt;Hoewel In 't Veld na de verkiezingen van 1952 opnieuw
    beschikbaar was voor het ministerschap, leidde de langdurige en
    moeilijke kabinetsformatie van dat jaar ten slotte tot een
    kabinet waarin voor hem geen plaats was ingeruimd. Hij droeg
    daarom op 2 september zijn portefeuille over en ging de PVDA
    opnieuw vertegenwoordigen in de Eerste Kamer, waarin hij in
    juli 1952 was gekozen. Daarnaast begon hij nu een loopbaan op
    wetenschappelijk terrein: na in 1953 een serie lezingen over
    huisvesting te hebben gehouden voor het Institute of Social
    Studies in Den Haag, werd hij in 1954 opgenomen in de staf van
    dit instituut. In 1955 kreeg hij hier ook de leiding van de
    faculteit voor bestuurswetenschappen.&lt;/p&gt;
&lt;p&gt;Zowel aan zijn Eerste-Kamerlidmaatschap als aan zijn
    docentschap kwam een einde toen In 't Veld op 1 oktober 1964
    lid werd van de Raad van State. Deze functie zou hij blijven
    bekleden tot hij in 1970 de wettelijke leeftijdsgrens van 75
    jaar bereikte. Na zijn pensionering bleef In 't Veld nog
    geregeld artikelen publiceren over administratiefrechtelijke en
    politieke onderwerpen.&lt;/p&gt;
&lt;p&gt;In 't Veld was een goed kenner van en vruchtbaar publicist
    over het staats- en administratief recht en daarnaast een
    bekwaam en effici&amp;euml;nt bestuurder. Dit laatste blijkt wel
    uit de talrijke publieke functies waarvoor men hem vroeg en die
    hij vele jaren bekleed heeft. Naast de reeds genoemde was hij
    onder meer jarenlang voorzitter van het Humanistisch Verbond,
    voorzitter van het College van Beroep voor het Bedrijfsleven en
    bestuurslid van Radio Nederland Wereldomroep.&lt;/p&gt;
&lt;p&gt;Als sociaal-democratisch politicus gold In 't Veld
    aanvankelijk als een radicalist. Vooral na de Tweede
    Wereldoorlog echter was hij volledig de bestuurder van het
    reformistische type met een eerder irenische dan strijdlustige
    inslag. Een bekwaam bestuurder, maar een enigszins kleurloze
    politicus, zo zou men zijn persoon wellicht kunnen
    karakteriseren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie en talrijke
    artikelen in tijdschriften: 
    &lt;em&gt;De inrichting van onzen staat gezien van
    sociaal-democratisch standpunt&lt;/em&gt;

    (2 dln.; Amsterdam, 1932-1934); 
    &lt;em&gt;Nog steeds: naast de rode de blauwe vaan&lt;/em&gt;

    (Utrecht, 1936); 
    &lt;em&gt;Bestuursinrichting van de Wieringermeer&lt;/em&gt;

    (Alphen aan den Rijn, 1938); 
    &lt;em&gt;Economische en sociale ordening&lt;/em&gt;

    (Amsterdam, 1945); 
    &lt;em&gt;De betekenis der gemeente voor de toekomst van
    West-Europa&lt;/em&gt;

    (Heemstede, 1950); 
    &lt;em&gt;Krotopruiming en vernieuwing van bebouwde kernen&lt;/em&gt;

    ('s-Gravenhage, 1953); 
    &lt;em&gt;Essays in administration&lt;/em&gt;

    ('s-Gravenhage, 1968); 
    &lt;em&gt;Vooruitziende bestuurswetenschap. Een futurologische
    verkenning&lt;/em&gt;

    ('s-Gravenhage, 1970); 
    &lt;em&gt;Ons staatsbestuur in een stroomversnelling&lt;/em&gt;

    ('s-Gravenhage, 1972); &lt;i&gt;Beginselen van behoorlijk bestuur&lt;/i&gt; (Zwolle 1976).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.J. 't Hoen, 
  &lt;em&gt;De rode Zaanstreek. De periode van grote invloed der
  arbeidersbeweging aan de Zaan, 1909-1939&lt;/em&gt;

  (Zaandam, 1978); D. Hillenius, in 
  &lt;em&gt;De Nederlandse Gemeente&lt;/em&gt;

  , 20-2-1981; J.C.D., in 
  &lt;em&gt;Tijdschrift voor Openbaar Bestuur&lt;/em&gt;

  , 5-3-1981.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1505.
&lt;/p&gt;


&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

