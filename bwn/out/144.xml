<biodes version="1.0">
  <fileDesc>
    <title>Bierens de Haan, Johannes Diderik (1866-1943)</title>
    <ref target="http://resources.huygens.knaw.nl/bwn1880-2000/lemmata/bwn4/bhaanjd"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bhaanjd</idno>
    <persName><name type="geslachtsnaam">Bierens de Haan</name>, Johannes Diderik</persName>
    <sex value="1"/>
    <event type="birth" when="1866"/>
    <event type="death" when="1943"/>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BHAANJD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bierens de Haan, Johannes Diderik&lt;/strong&gt;, filosoof (Amsterdam 14-10-1866 - Haarlem 27-9-1943). Zoon van Jan Bierens de Haan, theehandelaar, en Louise Leonore
  van Leeuwen. Gehuwd op 10-6-1891 met Leonardina Wilhelmina
  Carolina Bervoets. Uit dit huwelijk werden, behalve 1 dochter die
  jong overleden is, 3 zoons en 1 dochter geboren.
  

  &lt;img src=&amp;quot;images/BHAANJD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bierens de Haan, Johannes Diderik&amp;quot; class=&amp;quot;bwnimg&amp;quot;&gt;
  &lt;/p&gt;
&lt;p&gt;Bierens de Haan kwam uit een orthodox-protestants milieu. In
    Haarlem, waarheen het gezin verhuisde, volgde hij het
    gymnasium. Daarna studeerde hij theologie aan de Utrechtse
    universiteit. Deze studie sloot hij op 18 maart 1891 af met een
    promotie cum laude bij prof. G.H. Lamers op het proefschrift 
    &lt;em&gt;De beteekenis van Shaftesbury in de Engelsche ethiek&lt;/em&gt;

    . Vervolgens was hij tot 1896 Nederlands hervormd predikant te
    Ootmarsum, tot 1901 te Hoogland en tot 1906 in het Gelderse
    Rozendaal. In het laatstgenoemde jaar trad hij uit het ambt en
    vestigde zich in Aerdenhout om zich geheel aan de wijsbegeerte
    te wijden.&lt;/p&gt;
&lt;p&gt;Bierens de Haan was enige tijd docent aan de mms te
    Bloemendaal en vele jaren aan de School voor Maatschappelijk
    Werk te Amsterdam. Overal in het land hield hij lezingen en gaf
    hij cursussen voor volksuniversiteiten, nutsdepartementen en
    andere instellingen voor volksontwikkelingswerk. Hij was een
    van de eersten die bepleitten dat het vak wijsbegeerte zou
    worden ingevoerd in het middelbaar onderwijs. Artikelen van
    zijn hand en talloze boekbesprekingen verschenen in
    verschillende tijdschriften, en in zijn meer dan dertig boeken
    richtte hij zich tot een breed publiek. Daarnaast schreef hij
    gedichten, waarvan een aantal in 1939 werd gepubliceerd in de
    bundel 
    &lt;em&gt;Perspektieven&lt;/em&gt;

    .&lt;/p&gt;
&lt;p&gt;Bierens de Haan was in 1907 medeoprichter van het 
    &lt;em&gt;Tijdschrift voor Wijsbegeerte&lt;/em&gt;

    , waarvan hij tot zijn dood redactiesecretaris bleef. Van de
    Internationale School voor Wijsbegeerte te Amersfoort was hij
    vele jaren bestuurslid en president-curator. Hij was sinds 1932
    voorzitter van de Nederlandse PEN-club, voorzitter van de
    Vereeniging 'Het Spinozahuis', voorzitter van de Nederlandse
    afdeling van de Kant Gesellschaft en bestuurslid van de
    Algemeene Nederlandsche Vereeniging voor Wijsbegeerte.&lt;/p&gt;
&lt;p&gt;Bij zijn zestigste en zeventigste verjaardag vielen Bierens
    de Haan huldigingen en eerbewijzen ten deel: koninklijke
    onderscheidingen van Nederlandse en Belgische zijde en in 1936
    een doctoraat honoris causa van de Universiteit van Amsterdam,
    met prof. H.J. Pos als erepromotor. Bierens de Haan stond in
    het brandpunt van de bezinning op de maatschappelijke,
    culturele en wijsgerige problematiek van zijn tijd. Desondanks
    zijn de toenmaals moderne stromingen in de wijsbegeerte aan hem
    voorbijgegaan, of liever: hij heeft zich er niet of nauwelijks
    mee willen bemoeien. De existentiefilosofie had volgens hem
    gebrek aan achtergrond, en voor de opkomende analytische
    filosofie en het logisch positivisme had hij geen goed woord
    over. Ook over de kunstzinnige uitingen van non-figuratief
    expressionisme, fauvisme, dada&amp;iuml;sme et cetera was zijn
    oordeel negatief. Deze nieuwlichterijen werden door hem
    toegeschreven aan de algehele malaise waarin de wereld was
    geraakt.&lt;/p&gt;
&lt;p&gt;Bierens de Haan kan worden beschouwd als een van de laatste
    denkers in de 20e eeuw die een poging hebben ondernomen om een
    wijsgerig stelsel te bouwen. Zijn doel was een harmonie tot
    stand te brengen tussen het spinozisme en het idealisme. Na
    zijn dissertatie was het vooral de studie van Kant die hem
    ertoe bracht zich af te vragen of de waarheidsnorm in de
    psychische gesteldheid van de mens moet worden gezocht, dan wel
    of aan de intu&amp;iuml;tieve kennis en ook het intu&amp;iuml;tieve
    streven naar het goede een diepere metafysische werkelijkheid
    ten grondsslag ligt.&lt;/p&gt;
&lt;p&gt;Omstreeks 1895 kwam Bierens de Haan in de ban van Spinoza.
    Vijf jaar later publiceerde hij zijn eerste grote boek: 
    &lt;em&gt;Levensleer naar de beginselen van Spinoza&lt;/em&gt;

    . De teneur daarvan is om door zelfbewustwording tot kennis van
    God en tot de hoogste liefde te geraken. Onder invloed van het
    Duitse idealisme verscheen in 1909 
    &lt;em&gt;De weg tot het inzicht&lt;/em&gt;

    : de menselijke drang naar waarheid is veranderd in het
    goddelijke Denken. In 
    &lt;em&gt;Wereldorde en geestesleven&lt;/em&gt;

    uit 1919 en in 
    &lt;em&gt;Menschengeest: rede, zedelijkheid, schoonheidzin,
    religie&lt;/em&gt;

    uit 1926 zijn deze gedachten verder uitgewerkt. Het werkelijke
    wezen van de wereld is Denken, Idee. De wereld zoals die aan
    ons verschijnt - de fenomenale wereld - bestaat in haar gedacht
    worden in de Idee (Spinoza: 'essentia existentiam involvit').
    Het geestesleven van de mens is het proces dat bestaat in het
    te boven komen van de natuurlijke driften. De bekroning van het
    geestesleven is religie. Zij is niet een gemoedsleven, noch een
    gemoedservaring, maar verheffing van de gedachte, een
    'intellektueel getoonzette religie'. De religie is 'mystisch',
    dat wil zeggen dat in het religieuze bewustzijn het
    verschijning-zijn van de wereld te niet wordt gedacht: in God
    is de wereld opgeheven. In God is het scheppen een eeuwig uit
    zich gaan en tevens - door middel van het geestesleven van de
    mens - een eeuwig tot zich keren. Deze gerichtheid Gods op
    Zichzelf is de oneindige Liefde, waarmee God Zichzelf liefheeft
    (Spinoza).&lt;/p&gt;
&lt;p&gt;Na de Tweede Wereldoorlog is het werk van Bierens de Haan
    vrijwel in de vergetelheid geraakt. In 1966 werd in de
    Internationale School voor Wijsbegeerte door een klein
    gezelschap herdacht, dat hij honderd jaar geleden was geboren.
    Bij die gelegenheid werd besloten ter herinnering aan hem een
    stichting op te richten, maar ook daarvoor bleek de
    belangstelling zo gering, dat deze in 1985 weer werd
    opgeheven&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familie-archief Bierens de Haan in
  familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Nel Ritman en Bertha Wolterson, 'Chronologisch overzicht van
    het werk van dr. J.D. Bierens de Haan [1887-1936]', in 
    &lt;em&gt;Feestbundel aangeboden aan dr. J.D. Bierens de Haan...&lt;/em&gt;

    (Assen [1936]) 173-210; Bertha Wolterson, in 'Chronologisch
    overzicht van het werk van dr. J.D. Bierens de Haan
    [1936-1943]', in D. Bartling [e.a.], 'In memoriam dr. J.D.
    Bierens de Haan 1866-1943', speciale aflevering van 
    &lt;em&gt;Algemeen Nederlands Tijdschrift voor Wijsbegeerte en
    Psychologie&lt;/em&gt;

    37 (1944) 2 (jan.) 52-108. 
    &lt;em&gt;Innerlijk perspectief. Bloemlezing uit het werk van dr. J.D.
    Bierens de Haan (1866-1943)&lt;/em&gt;

    . Samengest. door J.G. van der Bend (Assen, 1966).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Overzicht van publikaties over J.D. Bierens de Haan
  in: J.J. Poortman, 
  &lt;em&gt;Repertorium der Nederlandse wijsbegeerte&lt;/em&gt;

  (Amsterdam [etc.] 1948) 190. Verder: Jan Goderie, Proeve ener
  critische bezinning op het uitgangspunt der wijsbegeerte van dr.
  J.D. Bierens de Haan [Ongepubliceerde dissertatie Universiteit
  van Leuven] (S.l., 1950); A. Kruidhof, 'Johannes Diderik Bierens
  de Haan...', in 
  &lt;em&gt;Algemeen Nederlands Tijdschrift voor Wijsbegeerte en
  Psychologie&lt;/em&gt;

  58 (1966) 137-147; J.G.van der Bend, 
  &lt;em&gt;Het Spinozisme van J.D. Bierens de Haan&lt;/em&gt;

  (Groningen, 1970); L.W. Bierens de Haan, 'Een Aerdenhoutse
  wijsgeer: dr. J.D. Bierens de Haan...', in 
  &lt;em&gt;Ons Bloemendaal&lt;/em&gt;

  6 (1982) 22-23; J.G. van der Bend, 'J.D. Bierens de Haan, bouwer
  van een religieus filosofisch stelsel', 
  &lt;em&gt;Algemeen Nederlands Tijdschrift voor Wijsbegeerte&lt;/em&gt;

  75 (1983) 153-164.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 147.
&lt;/p&gt;
&lt;p&gt;J.G. van der Bend&lt;/p&gt; 
&lt;dtml-var bwn_footer&gt;</text>
  </biography>
</biodes>

