<biodes version="1.0">
  <fileDesc>
    <title>Been, Johannes Hendrik (1859-1930)</title>
    <ref target="http://resources.huygens.knaw.nl/bwn1880-2000/lemmata/bwn4/been"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">been</idno>
    <persName><name type="geslachtsnaam">Been</name>, Johannes Hendrik</persName>
    <sex value="1"/>
    <event type="birth" when="1859"/>
    <event type="death" when="1930"/>
    <state type="occupation">schrijver</state>
    <state type="occupation">archivaris</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Been, Johannes Hendrik&lt;/strong&gt;, schrijver van jeugdboeken en archivaris (Brielle 8-2-1859 - Brielle 23-12-1930). Zoon van Dirk Been, winkelier, en Cornelia van der Hidde(n). 
  

  

  
  &lt;/p&gt;
&lt;p&gt;Johan Been groeide op als zoon van een Brielse winkelier in
    garen en band, die tevens de kost verdiende als marskramer. Hij
    was een nakomertje en werd door zijn ouders en twee oudere
    zusters met veel zorg omringd. Op de lagere school bleek hij
    goed te kunnen leren en over een grote fantasie te beschikken.
    Nadat Johan de wens te kennen had gegeven predikant te worden,
    stuurden zijn ouders hem in 1872 naar het plaatselijke
    gymnasium. Hier werd de middenstanderszoon met zijn armelijke
    kleding en Brielse dialect echter al snel het slachtoffer van
    spot en pesterij van de scholieren uit gegoede kringen, wat
    zijn leerprestaties niet ten goede kwam. Ook het onbegrip van
    de leraren voor zijn ontluikend dichterlijk talent maakte zijn
    middelbare-schooljaren weinig vreugdevol. Toen de ouders
    bovendien vermoedden dat financiering van de voorgenomen
    theologiestudie op onoverkomelijke moeilijkheden zou stuiten,
    besloot Johan in de zomer van 1876 vol spijt en verbittering om
    zijn gefnuikte ambities het gymnasium te verlaten. Hij schreef
    zich in aan de normaalschool, waar hij na een vlotte studie op
    achttienjarige leeftijd de akte voor hulponderwijzer
    behaalde.&lt;/p&gt;
&lt;p&gt;In 1877 kreeg Been een aanstelling als onderwijzer in het
    dorp Nieuwenhoorn, eveneens op Voorne. Met ingang van 1 januari
    1879 kon hij echter terugkeren naar zijn geboorteplaats door de
    benoeming aan de Brielse armenschool. Hij trok in bij zijn
    ouders en zusters en beoefende aanvankelijk zonder veel
    overtuiging het onderwijzersvak. Al snel bleek Been een geboren
    verteller, die de schooljeugd met zijn verhalen wist te boeien.
    Hij raakte vertrouwd met de kinderwereld en leerde hun reacties
    kennen. Op den duur ging hij ertoe over zijn vertellingen op
    schrift te zetten om ze vervolgens te publiceren. Vanaf 1888
    verschenen zijn eerste verhalen, ondertekend met het pseudoniem
    Ammon van Brielle, als feuilleton in plaatselijke kranten.&lt;/p&gt;
&lt;p&gt;Been had van jongs af een grote belangstelling voor
    geschiedenis; vooral het roemruchte verleden van Brielle trok
    hem. Heel wat vrije uren werden door hem doorgebracht in het
    rijke stadsarchief, waar hij in de oude stukken allengs goed
    thuisraakte. Het was dan ook niet verwonderlijk dat het Brielse
    gemeentebestuur hem op 25 maart 1895 tot stadsarchivaris
    benoemde. Deze functie oefende hij uit naast zijn baan als
    onderwijzer. Sindsdien stond Been overdag voor de klas en was
    hij in zijn vrije tijd in het archief werkzaam. De arbeid die
    hij daar verrichtte, bestond overigens hoofdzakelijk uit het
    maken van uittreksels en het vervaardigen van klappers. Van de
    zo noodzakelijke inventarisatie van het toen nog grotendeels
    ongeordende archief is het nooit gekomen.&lt;/p&gt;
&lt;p&gt;Intussen was Been verder gegaan met schrijven. Onder zijn
    eigen naam verschenen de eerste jeugdboeken, 
    &lt;em&gt;Zeemansbloed&lt;/em&gt;

    in 1895 en 
    &lt;em&gt;Twee zeemanszoons&lt;/em&gt;

    in 1898, die de geschiedenis vertellen van zoons van zeeloodsen
    die tegen de uitdrukkelijke wens van hun vaders kiezen voor een
    leven op zee. Die liefde voor de zee zou een vast thema in zijn
    werk worden, hetgeen opmerkelijk mag heten voor iemand die zo
    bang was voor varen dat hij zelfs een tochtje in een roeiboot
    niet aandurfde. Beens eerste boeken kenden niet veel succes, en
    daarom publiceerde hij zijn volgende werken onder het weinig
    originele pseudoniem Hendrik Eben. Daartoe behoren onder andere
    
    &lt;em&gt;De tocht naar Paradijsland&lt;/em&gt;

    uit 1898, 
    &lt;em&gt;Drie jongens op reis&lt;/em&gt;

    uit 1901 en het twee jaar later verschenen 
    &lt;em&gt;Uit de gedenkschriften van een schooljongen&lt;/em&gt;

    . Het zijn enigszins sentimentele verhalen met sterk
    autobiografische elementen en met situaties en personen
    ontleend aan het leven in Brielle.&lt;/p&gt;
&lt;p&gt;De kennis van het verleden die Been als archivaris opdeed,
    kwam zijn schrijverschap ten goede. Bevatten zijn verhalen
    aanvankelijk nauwelijks historische feiten, na 1895 komt daarin
    geleidelijk verandering. Zo publiceerde hij kort na zijn
    benoeming een aantal geschiedkundige vertellingen voor
    volwassenen met onderwerpen ontleend aan de Gouden Eeuw en de
    'Fransche Tijd', zoals 
    &lt;em&gt;Maerten Harpertsz. Tromp. Een zeemanszoon uit de 17de
    eeuw&lt;/em&gt;

    uit 1896, 
    &lt;em&gt;Daden en dagen van admiraal Dubbel Wit&lt;/em&gt;

    uit 1899 en 
    &lt;em&gt;Het Keezenboek&lt;/em&gt;

    uit 1900. Deze werken zijn doortrokken van patriottisme en
    liefde voor het Oranjehuis en sloegen bij de lezers erg
    aan.&lt;/p&gt;
&lt;p&gt;Om het succes van zijn boeken te vergroten, kreeg Been van
    uitgeverij Kluitman in Alkmaar - die het meeste van zijn werk
    heeft uitgegeven - de raad de door hem gebruikte historische
    gegevens te dramatiseren en met meer spanning en avontuur en in
    een levendiger stijl voor de jeugd te bewerken. Dit advies nam
    hij ter harte en niet zonder resultaat: het betekende het begin
    van zijn grote populariteit. Het eerste boek dat hij - sinds
    1905 weer onder de naam Joh. H. Been - op deze wijze schreef,
    was in 1906 
    &lt;em&gt;De drie matrozen van Michiel de Ruijter&lt;/em&gt;

    . Twee jaar daarna verscheen zijn klassiek geworden jongensboek
    
    &lt;em&gt;Paddeltje. De scheepsjongen van Michiel de Ruijter&lt;/em&gt;

    , en veel later, in 1920, het vervolg, 
    &lt;em&gt;Om de schatten van Il Tigretto&lt;/em&gt;

    . In deze werken worden in een wat gedragen stijl, maar met de
    nodige humor, de lotgevallen beschreven van een of meer
    jeugdige schepelingen op de 17e-eeuwse oorlogsvloot, met
    daaromheen een aantal historische figuren. Volgens dit patroon
    schreef Been daarna nog een groot aantal andere werken en met
    evenveel succes, waartoe overigens ook de opgenomen
    illustraties van gerenommeerde tekenaars als J.C. Braakensiek,
    J.H. Isings en L. Raemaekers bijdroegen. Zijn naam als auteur
    van kinderboeken werd er definitief mee gevestigd. Zo verwierf
    Been eindelijk de erkenning en het aanzien, zowel bij het
    lezerspubliek als bij de critici, waarnaar hij in zijn jonge
    jaren vergeefs had gestreefd.&lt;/p&gt;
&lt;p&gt;Op den duur viel het Been steeds moeilijker zijn
    onderwijsbaan te combineren met het archiefwerk en het
    schrijverschap. Op 1 januari 1910 nam hij daarom ontslag als
    onderwijzer. Toen hij als auteur begon, waren de extra
    inkomsten die hij hieraan ontleende meer dan welkom, want na de
    dood van zijn vader in 1897 moest hij zowel zijn moeder als
    zijn beide ongehuwde zusters financieel ondersteunen. Van een
    huwelijk en het stichten van een gezin kwam het niet. Vrijwel
    zijn gehele leven is hij bij hen in het ouderlijk huis in de
    Voorstraat blijven wonen. In deze omstandigheden was Been
    evenwel in staat vele uren aan het schrijven te besteden en een
    indrukwekkend aantal titels op zijn naam te brengen, niet
    alleen van boeken, maar ook van verhalen en historische
    beschouwingen in verschillende kranten en tijdschriften. Op
    latere leeftijd kon hij het rustiger aandoen, omdat hij toen
    geheel van zijn pen kon leven.&lt;/p&gt;
&lt;p&gt;De wereld van Johan Been was eigenlijk niet groter dan
    Brielle, en hij was zelf de eerste om dat toe te geven: 'Ik
    drink uit een klein glaasje, m&amp;aacute;&amp;aacute;r het is mijn eigen
    glas'. Zijn grote belezenheid als autodidact, de eigen
    fantasie, alsmede de uit het stadsarchief opgedolven gegevens
    waren steeds voldoende voor een boeiend verhaal. Reizen deed
    hij niet. Zijn horizon werd gevormd door de stadssingels en de
    Maasoevers, waarlangs men hem dagelijks kon zien wandelen:
    sjofel gekleed, met hoed en wandelstok, zijn onafscheidelijke
    hond aan zijn zijde. De grote populariteit die de beroemdste
    ingezetene van Brielle in den lande genoot - zelfs koningin
    Wilhelmina las zijn boeken - straalde mede af op het oude
    stadje. Voor het behoud van zijn historisch erfgoed heeft Been
    zich steeds bijzonder ingespannen. Nog op zijn sterfbed
    voltooide hij een historisch openluchtspel voor het
    zeshonderdjarig bestaan van Brielle. Toen hij kort na de
    opvoering overleed, hing van het stadhuis de vlag halfstok.&lt;/p&gt;
&lt;p&gt;Johan Been behoort tot de bekendste schrijvers van
    Nederlandse jeugdboeken uit de eerste helft van de 20e eeuw.
    Zijn veelal didactisch getinte verhalen vol liefde voor het
    vaderland, trouw aan het vorstenhuis en onderworpenheid aan het
    gezag, waarin het roemrijke 17e-eeuwse verleden wordt
    verheerlijkt in de persoon van grote zeehelden als De Ruyter,
    Tromp en Witte de With, plaatsen hem nog geheel in de
    19e-eeuwse romantische traditie. Van vernieuwende elementen in
    de jeugdliteratuur is bij hem nog niets te bespeuren&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.H. Been in het gemeentearchief te Brielle
  en collectie-J.H. Been in het Nederlands Letterkundig Museum en
  Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie&amp;euml;n in de onder L genoemde artikelen van J.
    Klok, 586 en F.T. Bijlsma, 3-4.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. in 
  &lt;em&gt;Nieuwe Rotterdamsche Courant&lt;/em&gt;

  , 23-12-1930; door E. Wiersum, in 
  &lt;em&gt;Nederlandsch Archievenblad&lt;/em&gt;

  38 (1930/1931) 49-53; door N., in 
  &lt;em&gt;Eigen Haard&lt;/em&gt;

  57 (1931) 17; door H.P. Berdenis van Berlekom, in 
  &lt;em&gt;Handelingen en Levensberichten van de Maatschappij der
  Nederlandsche Letterkunde te Leiden 1931-1932&lt;/em&gt;

  (Leiden, 1932) 1-14: J.A. Leerink, 'Johan H. Been deed roem
  herleven', in 
  &lt;em&gt;Elseviers Weekblad&lt;/em&gt;

  , 2-4-1960; J. Klok, 'Johan Been (1859-1930)', in 
  &lt;em&gt;Spiegel der Historie&lt;/em&gt;

  2 (1967) 581-586; F.T. Bijlsma, 
  &lt;em&gt;Johan Been&lt;/em&gt;

  (NBLC-Monografie&amp;euml;n, serie E, nr. 4 ('s-Gravenhage, 1973);
  idem, 'Johan Been', in 
  &lt;em&gt;Lexicon van de jeugdliteratuur&lt;/em&gt;

  (Alphen aan den Rijn [etc.], 1982-); Harry Bekkering [e.a.], 
  &lt;em&gt;De hele Bibelebontse berg. De geschiedenis van het kinderboek
  in Nederland &amp;amp; Vlaanderen van de Middeleeuwen tot heden&lt;/em&gt;

  (Amsterdam, 1990) 304-305; Jan Horstink, 'Zeeman aan wal met
  watervrees', in 
  &lt;em&gt;Haagsche Courant&lt;/em&gt;

  , 15-9-1990.&lt;/p&gt;
&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

