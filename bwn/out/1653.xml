<biodes version="1.0">
  <fileDesc>
    <title>Schrieke, Bertram Johannes Otto (1890-1945)</title>
    <ref target="http://resources.huygens.knaw.nl/bwn1880-2000/lemmata/bwn3/schriekenbjo"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schriekenbjo</idno>
    <persName><name type="geslachtsnaam">Schrieke</name>, Bertram Johannes Otto</persName>
    <sex value="1"/>
    <event type="birth" when="1890"/>
    <event type="death" when="1945"/>
    <state type="occupation">indoloog</state>
    <state type="occupation">etnoloog</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SCHRIEKE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schrieke, Bertram Johannes Otto&lt;/strong&gt;, historicus-etnoloog (Zandvoort 18-9-1890 - Londen (UK) 12-9-1945).

  Zoon van Otto Schrieke, predikant, en Sara Hendrika Corts. Gehuwd
  op 8-11-1916 met Pauline Adriana Loeff. Uit dit huwelijk werden
  geen kinderen geboren.
  

  &lt;img src=&amp;quot;images/SCHRIEKE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schrieke, Bertram Johannes Otto&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Schrieke, zoon van een orthodox Nederlands Hervormd
    predikant, bracht zijn kinderjaren door in Enschede. Hij
    doorliep het Stedelijk Gymnasium in Kampen en liet zich in 1909
    te Leiden inschrijven als student in de Letteren. Naast J.S.
    Speyer werd daar vooral Chr. Snouck Hurgronje zijn leermeester,
    daar hij Arabisch als hoofdvak had uitgekozen. Gezien zijn
    latere ontwikkeling verdienen ook de colleges sociologie die
    hij bij de Amsterdamse hoogleraar S.R. Steinmetz volgde,
    vermelding. Zijn academische studie werd in 1916 afgerond met
    het proefschrift 
    &lt;em&gt;Het Boek van Bonang&lt;/em&gt;

    (Utrecht, 1916) waarop hij bij Snouck Hurgronje cum laude
    promoveerde. Reeds in dit werk hield hij zich voor het eerst
    bezig met een vraagstuk dat hem zijn leven lang zou blijven
    boeien, namelijk het verschijnsel cultuuroverdracht, hier naar
    aanleiding van de islamisering van Java in de 15e eeuw.&lt;/p&gt;
&lt;p&gt;Vanaf 1917 tot aan zijn dood werd zijn loopbaan gekenmerkt
    door afwisselende functies van bestuurlijke en
    wetenschappelijke aard. En ook een combinatie van beide ging
    deze noeste werker niet uit de weg. Hem trok niet alleen de
    reflectieve aard van wetenschappelijk werk aan, ook het op
    praktische problemen van hier en nu gerichte bestuurlijke werk
    lag hem na aan het hart. Daarnaast was hij een principieel
    denkend mens, een karaktereigenschap die hem zowel een zekere
    conflictbestendigheid als bij tijd en wijle een zekere starheid
    bezorgde.&lt;/p&gt;
&lt;p&gt;Na zijn huwelijk in november 1916 vertrok Schrieke naar
    Nederlands-Indi&amp;euml;. Hij werd bij het gouvernement aangesteld
    op het bureau Inlandsche Zaken, waar hij tot 1920 de functie
    van taalambtenaar bekleedde. Tussen 1920 en 1924 was hij aan
    hetzelfde bureau verbonden als adjunct-directeur, in het jaar
    1923/1924 was hij tevens directeur van het museum van het
    Bataviaasch Genootschap van Kunsten en Wetenschappen. In deze
    periode zagen enkele etnologische en historische artikelen van
    zijn hand het licht, waaraan mede de kennis die hij in deze
    functies opdeed ten grondslag had gelegen.&lt;/p&gt;
&lt;p&gt;In 1924 werd hij benoemd tot hoogleraar in de Volkenkunde,
    Sociologie en Geschiedenis van Nederlandsch-Indi&amp;euml; aan de
    pas opgerichte Rechtshoogeschool in Batavia. Gedurende dit
    ordinariaat publiceerde hij zijn eerste grotere historische
    studie, de 'Prolegomena tot eene sociologische studie van de
    volken van Sumatra'. Deel I, in 
    &lt;em&gt;Tijdschrift voor Indische Taal-, Land-, en Volkenkunde&lt;/em&gt;

    65 (1925) 90-207. Het verdere verloop van zijn carri&amp;egrave;re
    weerhield hem ervan het voorgenomen tweede en derde deel te
    voltooien; mede daardoor is vooral het sociologisch element
    niet uit de verf gekomen. Het gepubliceerde deel biedt
    hoofdzakelijk de economische en politieke achtergronden van de
    sociale en culturele veranderingen in de archipel in de 15e tot
    de 18e eeuw, die hij in deel II en III nader had willen
    onderzoeken.&lt;/p&gt;
&lt;p&gt;Zijn tweede belangrijke historische studie verried echter
    wel degelijk een sociologische interesse. Schrieke was benoemd
    tot lid van een commissie die op Sumatra de achtergronden van
    de communistische opstand van januari 1927 ging onderzoeken.
    Zijn bijdrage aan het geheime eindverslag werd in Engelse
    vertaling postuum gepubliceerd onder de titel 'The causes and
    effects of communism on the West Coast of Sumatra', in B.
    Schrieke, 
    &lt;em&gt;Indonesian sociological studies. Part one&lt;/em&gt;

    (The Hague [etc.], 1955) 83-166. In dit werk onderzoekt hij de
    veranderingen die de Westsumatraanse volkeren in het recente
    verleden hadden doorgemaakt. De aard en betekenis van deze
    veranderingen, zijns inziens vooral het gevolg van de
    introductie van een geldeconomie, worden door hem voor
    welomschreven, onderling verschillende groepen nader
    geanalyseerd.&lt;/p&gt;
&lt;p&gt;Op het gebied van het onderwijs in Nederlands-Indi&amp;euml;
    vond Schriekes belangstelling voor cultuurverandering en
    -be&amp;iuml;nvloeding een praktische toepassing. In de loop van de
    jaren twintig mengde hij zich verschillende keren in een
    openbare discussie over het onderwijsstelsel. In 1929 nam zijn
    hoogleraarschap een einde door zijn benoeming tot directeur van
    Onderwijs en Eeredienst en werd hij in de gelegenheid gesteld
    metterdaad een bijdrage te leveren aan het onderwijsbeleid. De
    economische crisis maakte hiervan in hoofdzaak een
    bezuinigingsbeleid. Dit leidde tot conflicten met de Volksraad,
    die onder meer zijn begroting van 1933 verwierp. Zijn
    directeurschap kwam in 1934 met een verlofjaar tot een einde.
    In dat jaar verrichtte hij op uitnodiging van de Julius
    Rosenwald Foundation een onderzoek naar de rassenverhoudingen
    in de Verenigde Staten. Het in 1936 verschenen werk 
    &lt;em&gt;Alien Americans. A study of race relations&lt;/em&gt;

    werd daar een bestseller.&lt;/p&gt;
&lt;p&gt;In 1936 vestigde Schrieke zich definitief in Nederland en
    aanvaardde hij een benoeming tot buitengewoon hoogleraar in de
    Koloniale Volkenkunde aan de Universiteit van Amsterdam. In
    1938 werd hij tevens directeur van de afdeling Volkenkunde van
    het Koloniaal Instituut (het tegenwoordige Koninklijk Instituut
    voor de Tropen), zodat hij opnieuw wetenschappelijk en
    bestuurlijk werk combineerde. In 1939 was hij ook nog
    kortstondig minister van Onderwijs, Kunsten en Wetenschappen in
    het vijfde kabinet-Colijn (25 juli - 30 augustus 1939), een
    zakenkabinet waarin vele koloniale oud-ambtenaren zitting
    kregen, maar dat na enkele weken door een motie van wantrouwen
    in de Tweede Kamer ten val kwam. Gedurende de Tweede
    Wereldoorlog verzette hij zich principieel tegen de Duitse
    bemoeienis met de universiteiten. Daarbij viel hem het feit dat
    zijn broer J.J. Schrieke niet alleen NSB'er was geworden, maar
    in 1941 ook nog de functie van secretaris-generaal van het
    departement van Justitie ging bekleden, buitengewoon zwaar. Van
    december 1943 tot september 1944 werd hij gegijzeld in het kamp
    in St. Michielsgestel. Op de dag af een jaar nadat hij dit kamp
    had verlaten overleed hij op 12 september 1945 in Londen, waar
    hij als deskundige toegevoegd aan de Nederlandse delegatie een
    conferentie van de Verenigde Naties bezocht. Slechts enkele
    dagen tevoren had de Universiteit van Amsterdam besloten hem te
    benoemen tot gewoon hoogleraar in de geschiedenis en sociologie
    van Nederlands-Indi&amp;euml; en had zijn wetenschappelijk werk
    aldus definitief erkenning gevonden.&lt;/p&gt;
&lt;p&gt;De indoloog Schrieke was een der eersten die de geschiedenis
    van Nederlands-Indi&amp;euml; vanuit een sociaal-wetenschappelijke
    ori&amp;euml;ntatie bestudeerden. Deze gematigde aanhanger van de
    ethisch-politieke beginselen zag de aldus gewonnen kennis als
    een conditio sine qua non voor een te voeren koloniaal beleid.
    Mede daarom besteedde hij in zijn werken meer aandacht aan de
    geschiedenis van de Indonesische volken dan in zijn tijd
    gebruikelijk was. Het zijn deze kenmerken van zijn werk die ons
    nu in staat stellen in hem een voorloper van de moderne
    Indonesische geschiedschrijving te zien. De belangrijkste delen
    van zijn oeuvre verschenen bovendien in 1955 en 1957 in Engelse
    vertaling, zodat hij sindsdien ook in internationale kringen
    tot de klassieke auteurs van het vak gerekend wordt.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve bibliografie in het hieronder genoemde artikel van
    Van Blankenstein: 
    &lt;em&gt;Indonesian sociological studies. Selected writings&lt;/em&gt;

    (The Hague [etc.], 1955-1957. 2 vol.).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Kunst, in 
  &lt;em&gt;Cultureel Indi&amp;euml;&lt;/em&gt;

  7 (1945) 3-6; Ethel J. Lindgren, in 
  &lt;em&gt;Man. A monthly record of anthropological science&lt;/em&gt;

  48 (1948) 113-117; M. van Blankenstein, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1947-1949. Levensberichten&lt;/em&gt;

  141-153; Johanna L.G. Felhoen Kraal, in 
  &lt;em&gt;International Encyclopedia of the Social Sciences.&lt;/em&gt;

  Ed. David L. Sills (Londen, 1968) XIV, 63-65.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1331.
&lt;/p&gt;

&lt;p&gt;J. Vogel&lt;/p&gt; 
&lt;dtml-var bwn_footer&gt;</text>
  </biography>
</biodes>

