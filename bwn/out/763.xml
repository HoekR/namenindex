<biodes version="1.0">
  <fileDesc>
    <title>Hofstee, Evert Willem (1909-1987)</title>
    <ref target="http://resources.huygens.knaw.nl/bwn1880-2000/lemmata/bwn5/hofstee"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hofstee</idno>
    <persName><name type="geslachtsnaam">Hofstee</name>, Evert Willem</persName>
    <sex value="1"/>
    <event type="birth" when="1909"/>
    <event type="death" when="1987"/>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/hofstee.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hofstee, Evert Willem&lt;/strong&gt;, socioloog (Westeremden (Gr.) 15-10-1909 - Wageningen 11-12-1987). Zoon van Hendrik Hofstee, hoofdonderwijzer, en Caroline
  Henrietta Venderbosch. Gehuwd op 7-5-1941 met Caroline
  Henri&amp;euml;tte Venderbosch [sic] (geb. 1915). Uit dit huwelijk
  werden 1 zoon en 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/hofstee.jpg' alt='afbeelding van Hofstee, Evert Willem'&gt;De aspiraties van de onderwijzerszoon Willem ('EW') reikten
    al vroeg verder dan zijn ouderlijk milieu en Groningse
    geboortegrond. Na het behalen van het HBS-diploma te Winschoten
    in 1928 koos hij voor de universitaire studie sociale geografie
    aan de gemeentelijke Universiteit van Amsterdam, omdat hij dan
    tevens geschiedenis kon studeren. Hofstees academische
    opleiding verliep vlot en vlekkeloos. Zowel aan het
    kandidaatsexamen, in 1931, als het doctoraalexamen, op 12 mei
    1933, werd het predikaat cum laude toegekend.&lt;/p&gt;
&lt;p&gt;Ook briljante jonge academici als Hofstee ondervonden de
    gevolgen van de economische crisis van de jaren dertig. Hij
    slaagde er aanvankelijk niet in een ambtelijke baan te vinden.
    Aangezien hij in deze periode nog bij zijn ouders woonde en erg
    zuinig leefde, waren enkele tijdelijke onderwijsbanen - onder
    andere als leraar aan de HBS te Assen - voldoende om in zijn
    onderhoud te voorzien. De werkloosheid had ook een voordeel.
    Hofstee kon zo een aantal jaren ongestoord werken aan zijn
    proefschrift, waarop hij op 8 juli 1937 met lof bij H.N. ter
    Veen promoveerde. Hoewel de hoogleraar S.R. Steinmetz, de
    grondlegger van de sociografische tak binnen de sociologie in
    Nederland, niet officieel als promotor optrad, heeft deze
    geleerde sinds Hofstees studietijd een blijvende invloed gehad
    op zijn werk. Dat blijkt bijvoorbeeld uit de titel van de
    dissertatie: 
    &lt;em&gt;Het Oldambt. Een sociografie.&lt;/em&gt;

    I: 
    &lt;em&gt;Vormende krachten&lt;/em&gt;

    , waarop overigens geen tweede deel zou volgen.&lt;/p&gt;
&lt;p&gt;Pas in 1937 vond Hofstee een baan, en wel in Groningen bij
    de Noordelijke Economisch-Technologische Organisatie. Een jaar
    later ging hij daarnaast ook een privaatdocentschap aan de
    Groningse universiteit bekleden. In de op 18 oktober 1938
    uitgesproken openbare les 
    &lt;em&gt;De sociografie, haar ontwikkeling en haar betekenis&lt;/em&gt;

    presenteerde hij de sociografie - geheel in de geest van
    Steinmetz' visie - als belangrijke tak van wetenschap. Zij was
    het 'fieldwork' van de sociale wetenschappen, de onmisbare
    empirische basis voor sociologische generalisaties en adviezen
    aan de overheid. Hofstee wees bovendien op een ander belangrijk
    kenmerk van sociografische publicaties. Zij waren, net als
    historische publicaties, zonder tussenstop van popularisering
    voor een breed publiek toegankelijk. Ze voldeden daarmee 'aan
    de hoogste taak van de wetenschap: ontwikkeling en
    cultuurverrijking voor een zo groot mogelijk aantal medemensen'
    (p. 17).&lt;/p&gt;
&lt;p&gt;Na de Duitse inval was Hofstee van augustus tot december
    1940 werkzaam op het algemeen secretariaat van de Nederlandsche
    Unie bij de afdeling studie, pers en propaganda. Evenals andere
    medewerkers keerde hij de Unie al snel de rug toe, omdat hij de
    toen door de Unieleiding gezochte contacten met het
    fascistische Nationaal Front volstrekt afwees. In 1941 trouwde
    Hofstee met zijn nicht, die was opgeleid tot lerares tekenen.
    Tijdens de bezetting ging Hofstee zich - naast de dagelijkse
    problemen van lijfsbehoud - toeleggen op het toepasbaar maken
    van wetenschappelijke inzichten in de bestuurlijke praktijk.
    Hij trad op als adviseur van de Directie van de Wieringermeer
    en van de Dienst der Zuiderzeewerken. Begin 1944 werd Hofstee
    samen met 39 anderen gegijzeld als reactie op de aanslag op een
    Groningse NSB'er. Hij bracht vervolgens drie&amp;euml;nhalve maand
    door in het gevangenenkamp Vught. In die periode werden van
    verscheidene kanten verzoeken ingediend om hem in vrijheid te
    stellen, onder andere door de Dienst van Zuiderzeewerken. In
    april 1944 werd hij ten slotte vrijgelaten. Reeds kort na de
    bevrijding kon Hofstee van zich doen spreken in de vijfde
    interfacultaire leergang aan de Groningse universiteit,
    getiteld 'De reactie van ons volk op de bevrijding', met een
    rede over de economische aspecten van die reactie.&lt;/p&gt;
&lt;p&gt;In mei 1946 werd Hofstee hoogleraar aan de
    Landbouwhoogeschool Wageningen. Aanvankelijk betrof zijn
    leeropdracht het vakgebied van de sociale en economische
    geografie, alsmede de sociale statistiek. Van daaruit heeft hij
    het gewicht van de sociale wetenschappen in het algemeen en de
    sociologie in het bijzonder met niet aflatende energie
    vergroot. In het academisch jaar 1954/1955 werd zijn
    leeropdracht in overeenstemming gebracht met de colleges die
    hij gaf: empirische sociologie en sociografie. In 1956, bij de
    herziening van het statuut van de Landbouwhogeschool, volgde de
    totstandkoming van de zelfstandige studierichting Sociologie.
    Hiermee loste Hofstee de belofte in die hij tien jaar eerder
    tegenover de benoemingscommissie had uitgesproken.&lt;/p&gt;
&lt;p&gt;Naast zijn sociografische belangstelling, die een direct
    gevolg was van zijn studie in Amsterdam, ging Hofstee zich in
    zijn wetenschappelijk werk gaandeweg op de demografie richten.
    Al in 1949 werd hij voorzitter van een commissie die onderzoek
    moest doen naar de ontwikkeling van het aantal geboorten in
    Nederland. Het voor Nederlandse begrippen netelige vraagstuk
    werd voortvarend aangepakt, bijvoorbeeld door een enqu&amp;ecirc;te
    waarin expliciet ge&amp;iuml;nformeerd werd naar het toepassen van
    bewuste geboortebeperking.&lt;/p&gt;
&lt;p&gt;Steeds weer werd Hofstees wetenschappelijke belangstelling
    gevolgd door de behoefte daarvoor ook institutionele kaders te
    scheppen, in de overtuiging dat sociaal-wetenschappelijke
    planning voor de maatschappij noodzakelijk was. Toen in 1967
    een commissie werd ingesteld die moest adviseren over het
    oprichten van een demografisch instituut, was Hofstee als
    voorzitter van de Sociaal-Wetenschappelijke Raad van de
    Koninklijke Nederlandse Akademie van Wetenschappen - waarvan
    hij sinds 1951 lid was - zowel opdrachtgever als uitvoerder.
    Het in 1968 uitgebrachte rapport leidde in 1970 tot de
    oprichting van het Nederlands Interuniversitair Demografisch
    Instituut. Hofstee was van 1970 tot 1980 voorzitter van het
    algemeen en dagelijks bestuur van dit nieuwe instituut.&lt;/p&gt;
&lt;p&gt;Omdat het Hofstee ontbrak aan het materiaal om de
    19de-eeuwse demografie van Nederland te ontrafelen, liet hij
    daartoe op gemeentelijk niveau de gegevens van de burgerlijke
    stand tussen 1851 en 1881 verzamelen. In de jaren rond 1970
    probeerde hij ook de periode vanaf de Franse tijd tot 1850 te
    reconstrueren. Aangezien de bronnen hier minder in aantal en
    lacuneuzer waren, werd meer gevergd van Hofstees creativiteit.
    Datzelfde gold voor de presentatie van de verzamelde gegevens.
    In samenwerking met een speelgoedfabrikant werd een legpuzzel
    van Nederland vervaardigd met de gemeenten als de
    samenstellende delen. Van elke gemeente bestonden er
    uitvoeringen in tien verschillende arceringen. Voor ieder
    demografisch verschijnsel werd de puzzel opnieuw gelegd en
    vervolgens gefotografeerd. In de vroege publicaties van Hofstee
    zijn vele voorbeelden van de resultaten van deze
    'kartofoot'.&lt;/p&gt;
&lt;p&gt;De werkzaamheden op het gebied van de loop der bevolking
    hadden alle tot doel de contemporaine ontwikkelingen te duiden.
    Hofstees eigen belangstelling had een duidelijk historische
    component. In 1954 publiceerde hij een bijdrage over de
    regionale verschillen in de ontwikkeling van het geboortecijfer
    in Nederland: 'Regionale verscheidenheid in de ontwikkeling van
    het aantal geboorten in Nederland in de 2de helft van de 19de
    eeuw' (&lt;em&gt;Akademie-dagen&lt;/em&gt;

    7 (1954) 59-106). Achteraf kan men constateren dat Hofstee ook
    internationaal voorop liep op zijn vakgebied. In de marge van
    deze publicatie schetste hij ook de contouren van de
    huwelijkspatronen tussen West-Europese en Oost-Europese landen.
    Als dit in 1965 door J. Hajnal in een Engelstalige publicatie
    ook gebeurt, blijkt het binnen de historische demografie als
    een revolutionaire vondst te worden beschouwd.&lt;/p&gt;
&lt;p&gt;Hofstees uitgesproken mening over de maatschappelijke
    achtergronden van de historische en regionale ontwikkelingen
    van het Nederlandse geboorteniveau leverden een jarenlange
    polemiek op met collega-socioloog F. van Heek. Hofstee zag
    sociaal-economische omstandigheden als doorslaggevend. Hij wees
    op de komst van wat hij een modern-dynamisch cultuurpatroon
    noemde. Dit patroon trok langzaam van noordwest naar zuidoost
    over het land. Van Heek van zijn kant beklemtoonde de invloed
    van het rooms-katholicisme als beslissende factor. Hofstees
    lange rij van publicaties vond in 1981 zijn bekroning met het
    verschijnen van 
    &lt;em&gt;Korte demografische geschiedenis van Nederland van 1800 tot
    heden&lt;/em&gt;

    . De bevindingen uit 1954 stonden ook hierin nog fier overeind,
    al waren hier en daar enkele nuanceringen aangebracht.&lt;/p&gt;
&lt;p&gt;De stroom invloedrijke publicaties vormt slechts de helft
    van Hofstees openbare leven. Hij was tevens lid van vele
    commissies, raden en besturen. Daarnaast adviseerde hij maar
    liefst vijf ministeries. Het resultaat van dit arbeidzame leven
    is een rijke erfenis, zowel wetenschappelijk als
    institutioneel. De prijs die Hofstee hiervoor betaalde, was het
    nagenoeg geheel samenvallen van leven en werk. Binnen het gezin
    had Hofstees echtgenote de meeste taken. Zij en de kinderen
    wisten en accepteerden dat de deur van de studeerkamer tot half
    elf 's avonds gesloten bleef. Ook voor zijn hobby, het
    tuinieren, bleef relatief weinig tijd over, en zelfs
    activiteiten buiten de universitaire wereld stonden niet los
    van de wetenschap. Het voordeel van zijn bestuurslidmaatschap
    van de Nutsspaarbank bijvoorbeeld vond Hofstee dat hij er zijn
    academische kennis in de praktijk kon brengen.&lt;/p&gt;
&lt;p&gt;Op 30 oktober 1980 be&amp;euml;indigde Hofstee zijn
    hoogleraarschap met een zeer persoonlijk getinte afscheidsrede,
    
    &lt;em&gt;Vrijheid, gelijkheid en eenzaamheid&lt;/em&gt;

    (Wageningen 1980). Hierin stond hij uitvoerig stil bij de
    Verlichting. Die heeft weliswaar voor meer vrijheid en
    gelijkheid gezorgd, zo betoogde hij, maar ook voor het
    hyperindividualisme dat aan het einde van de 20ste eeuw eerder
    eenzaamheid dan broederschap doet voelen. De hoogleraar die
    decennia lang de overheid geadviseerd had, constateerde bezorgd
    dat die overheid haar macht had verloren en dat er in het
    geseculariseerde Nederland geen andere instantie meer was die
    normerend vermocht op te treden.&lt;/p&gt;
&lt;p&gt;Voor een man met Hofstees verleden moet deze analyse van
    hemzelf pijn hebben gedaan. In 1938 begon hij zijn academische
    carri&amp;egrave;re immers met het aanprijzen van de sociografie als
    een praktische wetenschap, die de grondslag vormde voor
    ingrijpen in het staatkundig en economisch leven. Wellicht
    verklaart dit geloof in de maakbaarheid van de samenleving
    Hofstees grote dadendrang.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties: 
    &lt;em&gt;Ontstaan, doel en werkprogramma van de commissie voor het
    geboorte-onderzoek&lt;/em&gt;

    (Amsterdam 1949); 'Population pressure and the future of
    Western civilization in Europe', in 
    &lt;em&gt;The American Journal of Sociology&lt;/em&gt;

    55 (1949/1950) 523-532; 'Enkele opmerkingen over het probleem
    van selectie bij migratie', in 
    &lt;em&gt;Sociologisch Jaarboek&lt;/em&gt;

    6 (1952) 3-25; 'De selectie van kolonisten en de ontwikkeling
    van de plattelandscultuur in de IJsselmeerpolders', in 
    &lt;em&gt;Langs gewonnen velden. Facetten van Smedings werk&lt;/em&gt;

    . Onder red. van A.J. Zuur [e.a.] (Wageningen 1954) 268-297; 
    &lt;em&gt;De vorming van de demograaf&lt;/em&gt;

    ('s-Gravenhage 1954); '75 jaar ontwikkeling van de Nederlandse
    landbouw', in 
    &lt;em&gt;Driekwart eeuw plattelandsgroei, 1888-1963&lt;/em&gt;

    . Onder red. van A. Lammerts van Bueren en Edw. Katan (Arnhem
    1963) [Jubileumnummer van het 
    &lt;em&gt;Tijdschrift der Nederlandsche Heidemaatschappij&lt;/em&gt;

    1963] 92-129; 
    &lt;em&gt;Het uitgiftebeleid voor de zuidelijke IJsselmeerpolders&lt;/em&gt;

    (Meppel 1965); 
    &lt;em&gt;Milieubederf en milieubeheersing als maatschappelijke
    verschijnselen. Poging tot een overzicht van de
    maatschappij-wetenschappelijke problematiek van een actueel
    onderwerp&lt;/em&gt;

    (Amsterdam 1972); 
    &lt;em&gt;De demografische ontwikkeling van Nederland in de eerste
    helft van de negentiende eeuw. Een historisch-demografische en
    sociologische studie&lt;/em&gt;

    (Deventer 1978); 'Opmerkingen over de organisatie en de
    infra-structuur van het sociaal-wetenschappelijk bedrijf in
    Nederland sinds de Tweede Wereldoorlog', in 
    &lt;em&gt;Onder de 'ZWO-Bannier'. Opstellen aangeboden aan dr. J.H.
    Bannier...&lt;/em&gt;

    ('s-Gravenhage 1979) 43-55; 'Sociale en economische
    ontwikkelingen in de plattelandssamenleving, 1935-1985', in 
    &lt;em&gt;Huishouding&lt;/em&gt;

    (1985) 91-113; 'Over regionale en lokale vrouwenoverschotten en
    vrouwentekorten in Nederland', in 
    &lt;em&gt;Tussen empirie en reflectie. Verzamelde opstellen voor G.A.
    Kooy&lt;/em&gt;

    . Onder red. van C. de Hoog [e.a.] (Wageningen 1985) 31-40.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door A.K. Constandse, in 
  &lt;em&gt;Sociologia Ruralis&lt;/em&gt;

  28 (1988) 3-6; D.J. van de Kaa, in 
  &lt;em&gt;Demos&lt;/em&gt;

  4 (1988) 5; G.A. Kooy, in 
  &lt;em&gt;Mens en Maatschappij&lt;/em&gt;

  63 (1988) 2-4; R.A. de Moor, in 
  &lt;em&gt;Jaarboek [van de] Koninklijke Nederlandse Akademie van
  Wetenschappen 1989&lt;/em&gt;

  (Amsterdam [etc.] 1989) 159-164: Frank Inklaar, 
  &lt;em&gt;Van Amerika geleerd. Marshall-hulp en kennisimport in
  Nederland&lt;/em&gt;

  ('s-Gravenhage 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Gemengde Bedrijvigheid. Een kwart eeuw Wageningse sociologie
  1946-1971.&lt;/em&gt;

  Aangeboden aan prof.dr. E.W. Hofstee _ (Wageningen 1971)
  tegenover titelpagina.&lt;/p&gt;
&lt;p&gt;Th.L.M. Engelen&lt;/p&gt; 
&lt;dtml-var bwn_footer&gt;</text>
  </biography>
</biodes>

