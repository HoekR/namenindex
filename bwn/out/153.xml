<biodes version="1.0">
  <fileDesc>
    <title>Bladergroen, Wilhelmina Johanna (1908-1983)</title>
    <ref target="http://resources.huygens.knaw.nl/bwn1880-2000/lemmata/bwn5/bladergroen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bladergroen</idno>
    <persName><name type="geslachtsnaam">Bladergroen</name>, Wilhelmina Johanna</persName>
    <sex value="2"/>
    <event type="birth" when="1908"/>
    <event type="death" when="1983"/>
    <state type="occupation">pedagoge</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/bladergr.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bladergroen, Wilhelmina Johanna&lt;/strong&gt;, orthopedagoge (Amsterdam 12-7-1908 - Glimmen (Gr.) 25-12-1983). Dochter van Willem Frederik Bladergroen, kantoorboekhandelaar,
  en Hendrika Maria Bruchner. Zij had 1 pleegzoon.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/bladergr.jpg' alt='afbeelding van Bladergroen, Wilhelmina Johanna'&gt;'Ik geloof niet dat ik mijn kindertijd erg prettig heb
    gevonden' (Wagenaar), zei Wilhelmina Bladergroen later. Zij
    voelde zich vaak eenzaam: ze was ruim negen toen haar broer
    werd geboren, en haar ouders hadden door hun muzikale
    liefhebberijen - vader zong en moeder speelde piano - weinig
    tijd voor haar. Als het aan de ouders had gelegen, was 'Mien'
    Bladergroen zich, na het behalen van het diploma gymnasium-A
    aan het Amsterdamse Barlaeusgymnasium, op de muziek gaan
    toeleggen. De turnlessen die zij als jong meisje volgde, deden
    haar echter kiezen voor de MO-opleiding lichamelijke opvoeding.
    Aangezien de financi&amp;euml;le middelen hiervoor ontbraken,
    volgde ze de avondopleiding, overdag met bijlessen klassieke
    talen het benodigde geld verdienend. In 1930 slaagde zij voor
    de akte en werd ze gymnastieklerares op enkele gemeentelijke
    scholen in Amsterdamse volksbuurten.&lt;/p&gt;
&lt;p&gt;Naast haar werk ontplooide Wilhelmina Bladergroen spoedig
    verschillende activiteiten: zo behaalde zij de
    sportinstructiediploma's zwemmen, roeien en atletiek en was ze
    werkzaam op het bredere terrein van het jeugdwerk. Als lerares
    kwam Bladergroen met veel sociale ellende in aanraking, wat een
    sterk maatschappelijk engagement bij haar wakker riep. Zij was
    onder andere betrokken bij de oprichting van het Vrijzinnig
    Christelijk Jeugdwerk en bij de inrichting van een tehuis voor
    de opvang van jonge werklozen. Tevens gaf ze les aan de
    Amsterdamse School voor Maatschappelijk Werk.&lt;/p&gt;
&lt;p&gt;Deze verschuiving in belangstelling naar de
    jeugdproblematiek bracht Wilhelmina Bladergroen ertoe alsnog
    een universitaire studie te volgen. In 1932 ging zij - als een
    der eerste vrouwen in deze richting - aan de Universiteit van
    Amsterdam psychologie studeren, wat toen alleen mogelijk was in
    het kader van de studie wijsbegeerte. Haar leermeesters werden
    prof. H.J. Pos voor filosofie, prof. G. R&amp;eacute;v&amp;eacute;sz voor
    het tweede hoofdvak psychologie en prof. Ph.A. Kohnstamm voor
    het bijvak pedagogiek. Elk van hen zou een grote invloed op
    haar denken uitoefenen. Als werkstudente bleef ze tot 1934
    gymnastieklessen geven. In dat jaar werd zij docente aan het
    Nutsseminarium voor Paedagogiek van de Universiteit van
    Amsterdam. Na het kandidaatsexamen gaf zij tevens les aan de
    Opleiding van Montessori-Leerkrachten te Utrecht.&lt;/p&gt;
&lt;p&gt;De Duitse bezetting verstoorde Wilhelmina Bladergroens
    toekomstplannen. In versneld tempo voltooide zij haar studie. Op 6 juli 1940 behaalde zij haar doctoraal in de psychologie. Een baan bij het departement van Onderwijs, Kunsten en
    Wetenschappen, die haar reeds lang in het vooruitzicht was
    gesteld, ging niet door, omdat zij weigerde zich eerst in
    Duitsland te laten bijscholen. Bladergroen betrok toen in
    Amsterdam een vierkamerappartement en vestigde er zich als
    zelfstandig kinderpsychologisch-pedagogisch adviseur. In 1941
    begon zij hier ook een schoolklasje met enkele kinderen die les
    kregen van een onderwijzeres en door haar in hun
    leermoeilijkheden werden begeleid. Bladergroen deed dit geheel
    op eigen kosten, omdat ze geen subsidie van de
    bezettingsautoriteiten wilde ontvangen. De toeloop uit het hele
    land werd in 1943 zo groot dat zij tevens een internaat met
    onderzoekspraktijkruimte inrichtte en een apart gebouw huurde
    als onderkomen voor een school, bestemd voor kinderen met leer-
    en opvoedingsmoeilijkheden: het zogeheten LOM-onderwijs.&lt;/p&gt;
&lt;p&gt;In de laatste oorlogsjaren kon Wilhelmina Bladergroen
    financieel het hoofd nauwelijks nog boven water houden. Zelf
    zat zij, wegens het verborgen houden van onder meer joodse
    kinderen op het internaat, enige tijd gevangen in het kamp
    Vught. Na haar vrijlating - wegens 'Lagerunf&amp;auml;higkeit', als
    gevolg van een ongeval, kort voor haar arrestatie - slaagde zij
    er slechts met moeite in met kinderen en personeel de
    hongerwinter door te komen. Aan het einde van de bezetting zag
    zij zich zelfs gedwongen haar inrichting alsnog te sluiten.&lt;/p&gt;
&lt;p&gt;In augustus 1945 werd voor de financi&amp;euml;le nood een
    oplossing gevonden door de stichting Psychologisch-Paedagogisch
    Instituut 'Amsterdam' in het leven te roepen. Hierin bracht
    Wilhelmina Bladergroen zowel haar eigen praktijk als de
    LOM-school en het internaat onder. Essentieel in de opzet van
    het Instituut was de behandelingswijze van schoolkinderen die
    in hun ontwikkeling waren achtergebleven en stoornissen
    vertoonden op het gebied van de sensori-motoriek. Bladergroen
    gebruikte hiervoor de aan de Amerikaanse psychologie ontleende
    term 'remedial teaching'.&lt;/p&gt;
&lt;p&gt;Intussen was en bleef de financiering van het Instituut een
    punt van voortdurende zorg. De hoop dat de gemeente Amsterdam
    deze zou overnemen, werd op het laatste moment de bodem
    ingeslagen, waardoor Wilhelmina Bladergroen zich opnieuw
    gedwongen zag les te geven aan verschillende
    onderwijsinstellingen. De onophoudelijke zorg voor het
    Instituut deed haar in 1947 ook een huwelijksaanzoek afwijzen.
    'Het is er niet van gekomen', zei ze later, 'bij wat ik al
    allemaal had, kon ik geen gezin meer hebben' (Jungschleger).
    Wel had zij een pleegkind: de zoon van een tijdens de bezetting
    omgekomen vriendin, die zij vanaf zijn zevende opvoedde.&lt;/p&gt;
&lt;p&gt;Intussen groeide Wilhelmina Bladergroens reputatie als
    betrouwbare diagnostica en ervaren kinderpsychologe, die blijk
    gaf van een onvermoeibare werkkracht: 'In werken altijd
    helpend', luidde haar devies. Steeds vaker werd er voor advies
    en hulp een beroep op haar gedaan. Niet iedereen kon zich
    overigens met haar pedagogische doen en denken verenigen. Haar
    leermeester R&amp;eacute;v&amp;eacute;sz bijvoorbeeld brak met haar, zodat
    ze bij hem dus niet kon promoveren. Pos bleef daarentegen
    positief opstellen ten opzichte van haar werk. Bladergroen
    omringde zich met enkele medische adviseurs: de kinderarts
    Ph.H. Fiedeldij Dop, de kinderpsychiater Th. Hart de Ruyter en
    de oogarts Christina Janse-Stuart. Het werden vrienden voor het
    leven, met wie zij vele vruchtbare wetenschappelijke discussies
    voerde. Doordat Bladergroens belangstelling in de eerste plaats
    op de praktijk was gericht, had ze nog weinig gepubliceerd, en
    van een dissertatie was het helemaal niet gekomen. Hoewel dit
    feit wel voor zekere aarzeling zorgde, vormde het uiteindelijk
    geen obstakel om Bladergroen in augustus 1949 te benoemen in
    het nieuw gecre&amp;euml;erde ambt van lector in de
    kinderpsychologie aan de Rijksuniversiteit te Groningen.&lt;/p&gt;
&lt;p&gt;Bij haar benoeming lag het in de bedoeling dat Wilhelmina
    Bladergroen onderwijs en praktijk zou combineren door de
    oprichting van een universitair Pedologisch Instituut.
    Hiertegen rezen echter bezwaren vanuit de medische faculteit,
    waarna Bladergroen opnieuw de oplossing zocht in een
    priv&amp;eacute;-praktijk voor de klinische behandeling van kinderen
    met leer- en opvoedingsmoeilijkheden. In 1956 opende
    Bladergroen een tweede LOM-school - na die in Amsterdam - in
    het nabijgelegen Eelde. Zes jaar later volgde de oprichting van
    de Stichting Instituut voor Remedial Teaching te Groningen,
    waarin elementair en voortgezet buitengewoon onderwijs waren
    samengebracht. Aldus kon toch de door Bladergroen zozeer
    gewenste samenhang tussen theorie en praktijk - ofschoon niet
    allebei in universitair verband - worden verwezenlijkt.&lt;/p&gt;
&lt;p&gt;In haar werk was Wilhelmina Bladergroen intussen steeds
    verder opgeschoven van de kinderpsychologie, haar eigenlijke
    leeropdracht, naar de orthopedagogiek. In 1959 besloot de
    Groningse universiteit voor dit vak een extraordinariaat in te
    stellen, waarop zij, na te zijn gepromoveerd, zou kunnen worden
    benoemd. Naast de vele praktische werkzaamheden buiten haar
    strikt universitaire taak - advisering van ouders en kinderen,
    voorlichting en kennisverspreiding via bijeenkomsten en
    congressen - had Bladergroen zich inmiddels tot een vruchtbaar
    schrijfster ontwikkeld. Haar vele artikelen over de
    biologisch-psychologische behandeling van kinderen ontbeerden
    evenwel een duidelijke ordening binnen een theoretisch concept.
    Bovendien lieten zuiver wetenschappelijke publicaties
    vooralsnog op zich wachten. De promotiedwang werd tot een
    steeds grotere last. Het voor haar bedoelde extraordinariaat
    bleef zodoende vacant.&lt;/p&gt;
&lt;p&gt;In 1965 werd er een oplossing gevonden, toen de pas
    opgerichte faculteit der Sociale Wetenschappen in Groningen
    zich bereid verklaarde over het niet-gepromoveerd zijn van
    Wilhelmina Bladergroen - intussen een nationaal en
    internationaal erkende autoriteit - heen te stappen, waarna in
    oktober 1966 haar benoeming tot gewoon hoogleraar in de
    opvoedkunde van het afwijkende kind volgde. Ruim tien jaar lang
    zou Bladergroen in Groningen leiding geven aan het onderwijs en
    onderzoek in de orthopedagogiek, aanvankelijk - tot 1 september
    1968 - nog in combinatie met het onderwijs in de
    kinderpsychologie. In tegenstelling tot haar collega's in de
    orthopedagogiek bleef Bladergroen in de eerste plaats praktisch
    gericht. Haar medewerkers stimuleerde ze zich vooral met de
    hulpverlening bezig te houden. Later zou ze hierover opmerken
    het steeds als haar opdracht te hebben gezien de
    orthopedagogiek 'niet te laten droogzwemmen in theoretische
    postulaten', maar deze studie te verlevendigen door toegang te
    zoeken tot de praktijk (&lt;em&gt;Nooit &amp;ograve;f-&amp;ograve;f, altijd &amp;egrave;n-&amp;egrave;n&lt;/em&gt;

    [Afscheidscollege] (Groningen 1978) 17).&lt;/p&gt;
&lt;p&gt;Ook buiten de universiteit droeg Wilhelmina Bladergroen haar
    denkbeelden uit. Met tomeloze energie trok zij het land door
    als pleitbezorgster voor de rechten van het kind in de
    samenleving, in het bijzonder wanneer dat in zijn normale
    lichamelijke en geestelijke groei was geremd. Fel keerde zij
    zich tegen maatschappelijke ontwikkelingen die een vrije
    ontplooiing van het kind in de weg stonden, zoals hoogbouw en
    het opgroeien in flats, het drukke verkeer dat buitenspelen
    belemmerde, televisiekijken dat passiviteit veroorzaakte, en
    cr&amp;ecirc;ches en peuterspeelzalen, omdat ouders de plicht hadden
    zelf hun kinderen zorgvuldig te begeleiden. Veel waarde hechtte
    Bladergroen aan kinderspel en goed speelgoed. In 1958 behoorde
    zij tot de medeoprichters van de International Council for
    Children's Play.&lt;/p&gt;
&lt;p&gt;De laatste jaren van Wilhelmina Bladergroens universitaire
    loopbaan verliepen niet geheel zonder problemen, omdat het werk
    haar door de explosieve toename van het aantal studenten
    orthopedagogiek - van zes naar zeshonderd in de loop van tien
    jaar - in feite boven het hoofd was gegroeid. Bladergroens
    persoon en idee&amp;euml;n bleven omstreden. Weliswaar nam zij door
    haar hulpvaardigheid velen voor zich in, maar anderzijds kon
    zij ook slecht tegen kritiek en toonde ze zich zeer star in
    haar opvattingen. Strijdlustig als ze was, ging ze daarom, ook
    nadat zij op 1 september 1978 met emeritaat was gegaan, door
    met het bestrijden van misverstanden en het opheffen van
    weerstanden dienaangaande.&lt;/p&gt;
&lt;p&gt;Voor Wilhelmina Bladergroen stond haar werk steeds op de
    eerste plaats. Aan een sociaal leven kwam zij nauwelijks toe.
    Haar kennissenkring was beperkt, en slechts af en toe
    permitteerde ze zich een bezoek aan een concert. Haar leven
    lang heeft Bladergroen zich in dienst gesteld van het welzijn
    van het kind. In het bijzonder wat de hulpverlening aan
    kinderen met opvoedings- en leerproblemen betreft, heeft zij
    pionierswerk verricht. Voor hen ontwikkelde zij didactische en
    therapeutische methoden en stichtte ze instituten en scholen.
    Bladergroen mag dan ook een van de grondleggers van de
    universitaire orthopedagogiek en de wegbereidster van het
    LOM-onderwijs in Nederland worden genoemd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W.J. Bladergroen in de bibliotheek van de
  Rijksuniversiteit te Groningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Afscheidsbundel met 45 artikelen van Bladergroen: 
    &lt;em&gt;Keuze uit het werk van Wilhelmina J. Bladergroen&lt;/em&gt;

    . Samengest. door F.J. van den Broek en W.E. Nooteboom
    (IJmuiden 1978). Hierin is een volledige bibliografie tot 1978
    opgenomen, 517-526. Een geselecteerde bibliografie in de onder
    L genoemde scriptie van Boon en Veerman, 193-214.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door R. de Groot, in 
  &lt;em&gt;Tijdschrift voor Orthopedagogiek&lt;/em&gt;

  23 (1984) 45-47, door Gerard N. Kema, in 
  &lt;em&gt;De Psycholoog&lt;/em&gt;

  19 (1984) 51-53: interview door Ineke Jungschleger, in 
  &lt;em&gt;NRC Handelsblad&lt;/em&gt;

  , 27-11-1976; F.J. van den Broek en W.E. Nooteboom, 'Biografie'
  [van Wilhelmina J. Bladergroen], in de onder P genoemde bundel 
  &lt;em&gt;Keuze uit het werk ...&lt;/em&gt;

  , ix-xv; interview door Hanneke Wijgh, in 
  &lt;em&gt;Trouw&lt;/em&gt;

  , 8-3-1978; interview door Tony van der Meulen, in 
  &lt;em&gt;Nieuwsblad van het Noorden&lt;/em&gt;

  , 6-5-1978; interview door Han van Gessel, in 
  &lt;em&gt;de Volkskrant&lt;/em&gt;

  , 21-11-1978; interview door Rogier van Aerde, in 
  &lt;em&gt;Margriet&lt;/em&gt;

  , 8-12-1978; themanummer over W.J. Bladergroen van 
  &lt;em&gt;Tijdschrift voor Orthopedagogiek&lt;/em&gt;

  17 (1978) 7/8 (juli/aug.); interview door Ton van Heiden, in 
  &lt;em&gt;VARA-Gids&lt;/em&gt;

  , 1-9-1979; interview door Aad Wagenaar, in 
  &lt;em&gt;Haagsche Courant&lt;/em&gt;

  , 11-6-1983; Astrid Boon en Philip Veerman, Het orthopedagogisch
  pionierswerk van W.J. Bladergroen... [Doctoraalscriptie afdeling
  Historische Opvoedkunde Universiteit van Amsterdam] (Amsterdam
  1984); Clarisse van Gorkom, 'W.J. Bladergroen (1908-1983). Een
  leven voor kinderen', in 
  &lt;em&gt;Vrouwelijke pedagogen in Nederland&lt;/em&gt;

  . Onder red. van Mineke van Essen en Mieke Lunenberg (Nijkerk
  1991) 144-158; 
  &lt;em&gt;Bladergroen. Voorwaarden voor opvoeding en onderwijs&lt;/em&gt;

  . Onder red. van R. de Groot [e.a.] (Nijkerk 1993). Op 6
  september 1979 zond de NOS in de reeks 
  &lt;em&gt;Markant&lt;/em&gt;

  een aan leven en werk van Wilhelmina Bladergroen gewijde
  televisiedocumentaire uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Bladergroen. Voorwaarden voor opvoeding en onderwijs&lt;/em&gt;

  . Onder red. van R. de Groot [e.a.] (Nijkerk 1993) 2 [Foto Vonk
  bv., Meppel].&lt;/p&gt;
&lt;p&gt;P.Th.F.M. Boekholt&lt;/p&gt; 
&lt;dtml-var bwn_footer&gt;</text>
  </biography>
</biodes>

