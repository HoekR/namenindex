<biodes version="1.0">
  <fileDesc>
    <title>Rappard, Ernst Herman ridder van (1899-1953)</title>
    <author>G.R. Zondergeld</author>
    <ref target="http://resources.huygens.knaw.nl/bwn1880-2000/lemmata/bwn6/rappard"/>
    <date when="2003-09-05"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rappard</idno>
    <persName><name type="geslachtsnaam">Rappard</name>, Ernst Herman ridder van</persName>
    <sex value="1"/>
    <event type="birth" when="1899"/>
    <event type="death" when="1953"/>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/RAPPARD.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Rappard, Ernst Herman ridder van&lt;/strong&gt;, politiek activist 
(Banjoemas (Java, Nederlands-Indi&amp;euml;) 30-10-1899- Vught 11-1-1953). Zoon van Oscar
Emile ridder van Rappard, hoofdingenieur, inspecteur bij de dienst
Waterstaat in Nederlands-Indi&amp;euml;, en Dina Thal Larsen. Gehuwd op
20-6-1933 met Maria Johanna Nitzsche (1891-?), dienstbode. Dit
huwelijk bleef kinderloos. In 1945 werd hem de Nederlandse
nationaliteit ontnomen. 

&lt;/p&gt;
&lt;img src=&amp;quot;images/RAPPARD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rappard, Ernst Herman ridder van&amp;quot; class=&amp;quot;bwnimg&amp;quot;&gt;
&lt;p&gt;Ernst van Rappard, telg uit een adellijk geslacht, was de op
&amp;eacute;&amp;eacute;n na jongste in een gezin met vier zoons. Hij groeide
op in Nederlands-Indi&amp;euml;, waar zowel zijn grootvader als zijn
vader een werkkring had gevonden. Na de lagere schooltijd in Medan
op Sumatra werd hij in 1911 naar Nederland gestuurd voor zijn
verdere opleiding. In Den Haag bezocht hij de HBS. Na het
staatsexamen-B te hebben afgelegd liet hij zich op 7 december 1921
inschrijven voor de studie rechten aan de Rijksuniversiteit te
Leiden. Vanwege broederdienst hoefde hij niet in militaire
dienst.&lt;/p&gt;
&lt;p&gt;Na op 16 februari 1923 het kandidaatsexamen te hebben behaald
vertrok Van Rappard naar het buitenland. Als lidmaat van de
Evangelisch-Lutherse Kerk beschikte hij over contacten in
Duitsland. Hij studeerde economie aan de universiteiten van
Berlijn, M&amp;uuml;nchen en Wenen. In 1927 slaagde Van Rappard voor
het doctoraalexamen economie in M&amp;uuml;nchen, en in 1930
promoveerde hij in Wenen op een proefschrift in de
staatswetenschappen. Hij volgde hier colleges bij de conservatieve
econoom en filosoof Othmar Spann, die hem - naar eigen zeggen - in
aanraking zou hebben gebracht met corporatieve idee&amp;euml;n. In die
tijd kwam Van Rappard ook in contact met Oostenrijkse
nationaal-socialisten, die voor de 'Anschlu&amp;szlig;' van hun land bij
Duitsland ijverden. Vermoedelijk heeft bij hem toen reeds de
gedachte post gevat dat Nederland eveneens 'heim ins Reich' moest
worden gebracht. Het is waarschijnlijk dat zijn jeugdvriend M.M.
Rost van Tonningen hem hierin heeft be&amp;iuml;nvloed. In Duitsland
knoopte Van Rappard banden aan met leden van de
Nationalsozialistische Deutsche Arbeiterpartei (NSDAP). Hij bleef
deze contacten onderhouden toen hij in 1930 terugkeerde naar
Nederland, waar hij door zijn vader financieel in staat werd
gesteld zich met politiek bezig te houden.&lt;/p&gt;
&lt;p&gt;Van Rappards Duitse vrienden adviseerden hem in Nederland een
equivalent van de Duitse nazi-partij op te richten. Samen met
Adalbert Smit en Albert van Waterland (eigenlijke naam: Albert de
Joode) begon Van Rappard op 16 december 1931 - twee dagen na de
oprichting van de Nationaal-Socialistische Beweging (NSB) van A.A.
Mussert - de Nationaal-Socialistische Nederlandsche Arbeiderspartij
(NSNAP). Van Rappard kreeg de functie van partijsecretaris. Van
Rappard en Van Waterland braken al na enkele maanden met Smit en
sleepten de door Van Waterland geleide Amsterdamse afdeling
grotendeels met zich mee. Van Rappard kwam korte tijd daarna ook in
conflict met Van Waterland over het leiderschap van de partij en
over Van Rappards idee van een 'Anschlu&amp;szlig;' van Nederland bij
Duitsland. Beiden vormden nu met een klein groepje aanhangers ieder
een eigen NSNAP naast de nog bestaande NSNAP van Smit.&lt;/p&gt;
&lt;p&gt;De NSNAP-Van Rappard, zoals Van Rappards partij voortaan bekend
zou staan, onderscheidde zich van de beide concurrenten door in de
propaganda voortdurend de 'Anschlu&amp;szlig;'-gedachte te beklemtonen.
Alle drie partijen - in de loop van de tijd zouden er nog meer
NSNAP-en bij komen - kenmerkten zich door een uitgesproken
antisemitisme en een zo volledig mogelijk imiteren van de NSDAP van
Adolf Hitler.&lt;/p&gt;
&lt;p&gt;In het partijblaadje 
&lt;em&gt;De Nationaal-Socialist&lt;/em&gt;, dat vanaf december 1932 alleen onder
redactie van Van Rappard stond, en in een aantal brochures werkte
hij vooral zijn idee&amp;euml;n over de aansluiting bij Duitsland nader
uit. 'Neder-Duitsch, Weder Duitsch', zo luidde de leus. Hoewel zijn
eigen grootmoeder en overgrootmoeder van Indische afkomst waren
vormde het feit dat Nederlanders en Duitsers tot hetzelfde
Germaanse 'ras' behoorden voor hem, als radicaal
nationaal-socialist, daartoe uiteindelijk het belangrijkste
argument. Op dezelfde wijze als in het Derde Rijk zou ook in
Nederland de in zijn ogen grote invloed van de joden volledig
moeten worden gebroken.&lt;/p&gt;
&lt;p&gt;In 1933 trouwde bij in Dresden met het vroegere dienstmeisje van
zijn ouders. Volgens enkelen van zijn naaste medewerkers stond hij
sterk onder de invloed van zijn acht jaar oudere vrouw en trad zij
achter de schermen als eigenlijke partijleidster op.&lt;/p&gt;
&lt;p&gt;Van het streven van Van Rappard zijn NSNAP geheel naar Hitlers
partij te organiseren kwam niet veel terecht, omdat zijn Duitse
geestverwanten weinig vertrouwen hadden in zijn capaciteiten. De
concurrentie van de zich voorzichtiger en meer Nederlands-nationaal
opstellende NSB was trouwens veel te groot. Zijn oudste broer,
Oscar, was zeer actief in de NSB. Van Rappard maakte de tactische
fout niet mee te doen aan verkiezingen, zoals de NSB, waardoor hij
meer aandacht had kunnen trekken. Hij moest het nu hebben van wat
rumoerige vergaderingen en vechtpartijtjes van zijn Storm Afdeling
(SA) met communisten en socialisten. In 1934 werd Van Rappard zelf
op een uit de hand gelopen vergadering aan het hoofd gewond.&lt;/p&gt;
&lt;p&gt;Van 1933 tot 1937 woonde Van Rappard in Arnhem, omdat hij daar
zijn grootste aanhang had, en vervolgens tot in 1939 in Amsterdam.
Tweemaal werd hij wegens overtreding van het uniformverbod
veroordeeld: in 1938 kwam het hem op geldboete te staan, in 1939
kreeg hij een week hechtenis.&lt;/p&gt;
&lt;p&gt;In september 1938 werd het ambtenarenverbod uitgebreid tot leden
van de NSNAP-Van Rappard. Eind mei 1939 werd het Van Rappard
verboden een vergadering in Nijmegen te houden, waarop hij besloot
zijn partij, die toen nog maar amper vijfhonderd leden telde, op 16
juni 1939 officieel op te heffen. Een groot deel van de leden was
werkzaam in Duitsland, woonde in de grensstreek in Gelderland en
Limburg en zette in het geheim de partijactiviteiten voort.&lt;/p&gt;
&lt;p&gt;Twee weken later vertrok Van Rappard zelf met zijn echtgenote
naar Duitsland om te gaan werken bij de Bund f&amp;uuml;r Deutschtum im
Ausland in D&amp;uuml;sseldorf. Na de dood van zijn vader, in juli
1938, was zijn financi&amp;euml;le positie sterk verslechterd. Voor
deze nationaal-socialistische organisatie, die was gericht op
annexatie van de aan Duitsland grenzende 'Germaanse' landen,
verrichtte hij vertaalwerk, merendeels van Nederlandse kranten.&lt;/p&gt;
&lt;p&gt;In november 1939 meldde hij zich aan bij een bijzondere
afdeling, de Einheit Fleck, van het Duitse leger te Wahn en
Linnich, waarbij in het geheim een aanval op Nederland werd
voorbereid, in het bijzonder op de bruggen van Maastricht. In
februari 1940 nam Van Rappard weer ontslag bij de Wehrmacht, omdat
toen tot hem was doorgedrongen - zo luidde later zijn motivering -
dat zijn eenheid in Nederlandse uniformen zou moeten optreden, wat
hem tegen de borst stuitte. Niettemin achtte hij zich niet geroepen
de Nederlandse autoriteiten van de Duitse plannen op de hoogte te
stellen.&lt;/p&gt;
&lt;p&gt;Na de Duitse inval keerde Van Rappard naar Nederland terug, waar
hij onmiddellijk met forse financi&amp;euml;le steun van de kant van de
bezetter tot heroprichting van zijn partij overging. Op 15 juni
1940 verscheen het eerste nummer van het nieuwe - nu voor het eerst
gedrukte - partijweekblad 
&lt;em&gt;Het Nieuwe Volk.&lt;/em&gt; De felle concurrentiestrijd met de andere
fascistische en nationaal- socialistische partijen had succes.
Overal verrezen partijhuizen, terwijl Van Rappard, evenals de NSB,
zijn hoofdkwartier in Utrecht vestigde. Blijkens de in oktober 1940
opgestelde statuten werd als voornaamste doelstelling van de partij
nog steeds gezien: 'de wederbewustwording van het Duitsche bloed
der Nederlanders en van de volkseenheid van Nederlanders en
Rijksduitschers door het nationaal-socialisme'.&lt;/p&gt;
&lt;p&gt;De felle agitatie van de NSNAP-Van Rappard tegen de NSB -
waarbij het een aantal malen zelfs tot vechtpartijen kwam - liet de
bezetter oogluikend toe om zo de partij van Mussert in meer
Duitsgezinde richting te drijven. De SA nam ook geregeld aan
anti-joodse rellen deel. Toen na de inval van Duitsland in de
Sovjetunie in juni 1941 de NSB onomwonden voor dienstneming aan het
Oostfront koos, was de functie van de NSNAP-Van Rappard bijna
uitgespeeld. Van Rappard had inmiddels zelf in maart 1941 de
consequentie getrokken uit zijn politieke keuze en dienstgenomen
bij de Waffen-SS. Hij deed dit samen met een aantal van zijn
volgelingen in de hoop op den duur een eigen NSNAP-afdeling te
kunnen vormen.&lt;/p&gt;
&lt;p&gt;Na zijn rekrutentijd in Berlijn nam Van Rappard in april 1941 in
de rang van Oberscharf&amp;uuml;hrer (: sergeant) bij de
SS-pantserdivisie 'Leibstandarte Adolf Hitler' deel aan de aanval
op Joegoslavi&amp;euml; en Griekenland. Hij nam daarbij overigens niet
deel aan werkelijke gevechten. Midden juni 1941 keerde hij naar
Nederland terug, waar hij onmiddellijk in een interview
bekendmaakte, dat van een 'gelijkschakeling' van zijn partij en de
NSB nooit sprake zou kunnen zijn. In september 1941 werd in
Berlijn, op voorstel van rijkscommissaris A. Seyss-Inquart, na
hevige gevechten tussen aanhangers van Van Rappard en van Mussert,
besloten de NSNAP te dwingen zich bij de NSB aan te sluiten. In het
belang van de 'politieken vrede' staakte Van Rappard daarop op 27
september 1941 alle partijactiviteiten. Ook 
&lt;em&gt;Het Nieuwe Volk&lt;/em&gt; hield op te verschijnen. Toen Seyss-Inquart
op 14 december 1941 bekendmaakte dat voortaan de NSB als enige
politieke partij in Nederland zou mogen functioneren, riep Van
Rappard 'zijn' NSNAP'ers op zich hierbij aan te sluiten en gaf hij
onmiddellijk zelf het voorbeeld. Hij zou echter nooit een functie
in de NSB bekleden.&lt;/p&gt;
&lt;p&gt;Van Rappard ging op 15 april 1942 opnieuw onder de wapenen.
Eerst nu volgde hij een onderofficiersopleiding op de
Unterf&amp;uuml;hrerschule te Radolfzell, Vervolgens diende hij van
juli tot oktober 1942 bij de SS-pantserdivisie 'Wiking' aan het
front in de Kaukasus, vanwaar hij gewond naar Nederland
terugkeerde. Na zijn herstel werd Van Rappard in januari 1943 op
het SS-Hauptamt in Berlijn geplaatst, waar hij in verband met zijn
anti-NSB-verleden grote moeilijkheden ondervond. Na een
officiersopleiding op de SS-Junkerschule in Bad T&amp;ouml;lz nam hij
in de rang van Untersturmf&amp;uuml;hrer (: tweede luitenant) als
ordonnans bij het SS-regiment 'De Ruyter' deel aan de strijd aan
het Oostfront. Zo maakte hij in augustus 1944 de gevechten aan het
Narwafront in Estland mee. Tijdens de terugtocht werd Van Rappard
ernstig ziek, waarop hij naar Duitsland werd getransporteerd. Voor
zijn militaire inzet werd hij gedecoreerd met het IJzeren Kruis der
tweede klasse, met Verwundetenabzeichen en het Sturmabzeichen.&lt;/p&gt;
&lt;p&gt;Na te zijn genezen werd Van Rappard in december 1944
overgeplaatst naar de SS-Freiwilligen-Grenadierbrigade-'Landstorm
Nederland' in de rang van Obersturmf&amp;uuml;hrer (: eerste luitenant)
te Apeldoorn. In Bussum volgde hij een opleiding tot
compagniescommandant. In april 1945 trad Van Rappard op als
Ortskommandant in achtereenvolgens Velp en Bodegraven, waar hij
zich correct gedroeg. Op 18 mei 1945 arresteerden Canadese
militairen hem in Doorn.&lt;/p&gt;
&lt;p&gt;Na een langdurig voorarrest, eerst in Utrecht en vanaf 1947 in
Scheveningen, werd Van Rappard op 28 maart 1949 door het Bijzonder
Gerechtshof in Den Haag wegens landverraad ter dood veroordeeld.
Hij verdedigde zich door erop te wijzen niet te hebben beseft dat
Nederland, na de capitulatie van mei 1940, nog steeds in staat van
oorlog met Duitsland verkeerde en dat hij steeds het belang van
zijn vaderland op het oog had gehad.&lt;/p&gt;
&lt;p&gt;In hoger beroep werd zijn straf door de Bijzondere Raad van
Cassatie in Den Haag op 11 januari 1950 omgezet in levenslange
gevangenisstraf. Als verzachtende omstandigheid werd door de Raad
aangevoerd dat Van Rappard 'een van iedere practische zin gespeende
idealist' was, die met zijn 'Anschlu&amp;szlig;'- plannen zozeer de
ergernis van het Nederlandse volk had opgewekt, dat hij voor de
bezetter onbruikbaar was geworden. Van juni 1950 tot begin december
1951 zat hij gevangen in de strafgevangenis in Leeuwarden, daarna
in de strafgevangenis in Breda. Hij overleed begin 1953 op
52-jarige leeftijd aan een hersenbloeding in het Centrale
Ziekenhuis voor het Gevangeniswezen te Vught.&lt;/p&gt;
&lt;p&gt;Van Rappard maakte de stille, gesloten indruk van een typische
kamergeleerde. Voor politicus was hij niet in de wieg gelegd. Hij
was een slecht spreker, die langzaam formuleerde. Door zijn
weifelende en ontactische optreden verspeelde hij kansen op
samenwerking met concurrenten als Mussert. Zich welbewust van zijn
gebrek aan capaciteiten als leider en organisator koesterde hij
geen persoonlijke ambities. Door als militair zijn leven meermalen
in de waagschaal te stellen gaf hij daadwerkelijk blijk van zijn
geloof in het nationaal- socialisme.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Strafdossier-E.H.van Rappard in het Centraal Archief
Bijzondere Rechtspleging, 1945-1952 van het ministerie van Justitie
in het Nationaal Archief te 's-Gravenhage; Archief NSNAP-Van
Rappard, documentatiedossier- E.H. van Rappard en persdocumentatie
over hem in het Nederlands Instituut voor Oorlogsdocumentatie te
Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;
&lt;em&gt;Een tol-unie met Duitschland als garantie onzer economische
zelfbeschikking&lt;/em&gt; ('s-Gravenhage 1931); 
&lt;em&gt;Duitsch blijft ons bloed&lt;/em&gt; (Z.pl. 1937); 
&lt;em&gt;Met Hitler voor het Derde Rijk&lt;/em&gt; (Arnhem ca. 1940); 
&lt;em&gt;App&amp;egrave;l aan ons volk sedert 1931&lt;/em&gt; (Utrecht ca.
1941).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt; I,
II, IV en V ('s-Gravenhage 1969, 1972, 1974); A.A. de Jonge, 
&lt;em&gt;Het nationaal-socialisme in Nederland. Voorgeschiedenis,
ontstaan en ontwikkeling&lt;/em&gt;, ('s-Gravenhage 1968); N.K.C.A. in 't
Veld, 
&lt;em&gt;De SS en Nederland. Documenten uit SS-archieven&lt;/em&gt;, 1935-1945
(2 dln.; 's-Gravenhage 1976); J.H. Nijdam, De NSNAP-Kruyt. Een
nationaal-socialistische splinterpartij in Nederland (1933-1941)
oftewel van kwaad tot erger [Ongepubliceerde doctoraalscriptie
Vrije Universiteit] (Amsterdam 1987); J.Th.M. Jacobs, De
Nationaal-Socialistische Nederlandse Arbeiderspartij (NSNAP)-Van
Rappard, 1931-1941, en Troelstra Beweging Nederland (TBN),
1938-1941. Van oppositie tot collaboratie [Ongepubliceerde
doctoraalscriptie Vrije Universiteit] (Amsterdam 1988).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Sytze van der Zee, 
&lt;em&gt;Voor F&amp;uuml;hrer, Volk en Vaderland sneuvelde... . De SS in
Nederland, Nederland in de SS&lt;/em&gt; ('s-Gravenhage 1975) [Eerste
fotokatern; Van Rappard in het uniform van SS-Obersturmf&amp;uuml;hrer,
eind 1944/begin 1945].&lt;/p&gt;
&lt;p&gt;G.R. Zondergeld&lt;/p&gt;
 
&lt;dtml-var bwn_footer&gt;
</text>
  </biography>
</biodes>

