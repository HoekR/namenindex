<biodes version="1.0">
  <fileDesc>
    <title>Meulen, Carel Eliza ter (1867-1937)</title>
    <ref target="http://resources.huygens.knaw.nl/bwn1880-2000/lemmata/bwn3/meulence"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meulence</idno>
    <persName><name type="geslachtsnaam">Meulen</name>, Carel Eliza ter</persName>
    <sex value="1"/>
    <event type="birth" when="1867"/>
    <event type="death" when="1937"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meulen, Carel Eliza ter&lt;/strong&gt;, bankier (Amsterdam 9-1-1867 - Amsterdam 14-11-1937).

  Zoon van Karel Eduard ter Meulen, assuradeur, en Jacoba Balthina
  Elisabeth Damalvy Molire.
  

  
  &lt;/p&gt;
&lt;p&gt;Ter Meulen kreeg na zijn school- en vormingsjaren, die hij
    gedeeltelijk in Engeland doorbracht, zijn eerste werkkring in
    de financieel-economische wereld bij het effectenkantoor van
    zijn oom Theodore Dalmalvy Moliere te Amsterdam. In 1901 trad
    hij als firmant bij de Firma Hope &amp;amp; Co. op. Onder zijn
    leiding verschoof het accent bij deze firma van de emissie en
    introductie van buitenlandse aandelen - vooral Russische en
    Amerikaanse spoorwegaandelen - naar de emissie van binnenlandse
    fondsen. De firma ging tevens deelnemen in consortia voor het
    plaatsen van Nederlandse staatsleningen.&lt;/p&gt;
&lt;p&gt;Na de Eerste Wereldoorlog verwierf Ter Meulen buiten
    Nederland grote bekendheid door zijn actieve deelneming aan
    diverse internationale financi&amp;euml;le conferenties. Zo woonde
    hij vanaf 1919 vergaderingen bij in Genua, Parijs en Londen. In
    1920 werd hij lid van het financi&amp;euml;le comit&amp;eacute; van de
    Volkenbond, waarvan hij tot 1937 deel uitmaakte, gedurende
    enige jaren als voorzitter. In die hoedanigheid trad hij in
    1924 onder meer op als voorzitter van de delegatie die de
    Volkenbond afvaardigde naar Wenen, om de financi&amp;euml;le
    toestand in Oostenrijk te onderzoeken. In dat zelfde jaar
    vervulde hij een zelfde opdracht in Boedapest. Eveneens in 1924
    nam hij het trusteeship voor de lening aan Hongarije op zich,
    het jaar daarop voor die aan Danzig.&lt;/p&gt;
&lt;p&gt;De grootste internationale erkenning viel hem ten deel in
    1920, tijdens de conferentie van Brussel. Een plan van zijn
    hand, 'Projet des cr&amp;eacute;dits internationaux', vond unanieme
    bijval. Dit plan voorzag in de uitgifte van internationale
    obligaties om zo buitenlands krediet voor Oostenrijk te
    verzekeren. Het particulier initiatief zou hierbij prioriteit
    krijgen. De obligaties zouden door de regering van een
    kredietbehoevend land aan een importeur in dat land worden
    verstrekt, die de obligaties als onderpand aan een exporteur
    van wie hij krediet genoot zou geven. Op deze manier konden
    extra waarborgen tegen een koersrisico worden ingebouwd. Door
    politieke internationale meningsverschillen echter vond het
    hooggewaardeerde plan geen uitvoering. Het stelsel van
    lange-termijnleningen bleef gehandhaafd, zoals o.a. de
    Dawes-lening aan Duitsland, waarvan Ter Meulen &amp;eacute;&amp;eacute;n
    der trustees was.&lt;/p&gt;
&lt;p&gt;In 1931 vertegenwoordigde hij de Nederlandse kredieteuren na
    de ineenstorting van de &amp;Ouml;sterreichische Credit-Anstalt. In
    dat jaar werd hij tevens president van het Comit&amp;eacute; des
    Cr&amp;eacute;dits Agricoles, een instelling van de Volkenbond, waar
    hij pleitte voor een internationale landbouwhypotheekbank, die
    goedkope hypotheken ten behoeve van de landbouw zou moeten
    verstrekken. Hij was lid van het bankierscomit&amp;eacute; voor
    Mexico. Daarnaast was hij actief in de Internationale Kamer van
    Koophandel. Op het congres van deze instelling in 1929
    vertegenwoordigde hij Nederland.&lt;/p&gt;
&lt;p&gt;In 1933 en 1934 nam Ter Meulen deel aan de besprekingen die
    leidden tot een bevredigende transferregeling tussen Nederland
    en Duitsland. Na de afkondiging van het transfermoratorium door
    Duitsland, in 1933, was eerst op unilateraal niveau getracht
    tot een alomvattende regeling met Duitsland te komen. De sterk
    uiteenlopende meningen van de verschillende landen stonden die
    in de weg. Nederland besloot in 1934, mede naar aanleiding van
    de werkzaamheden van Ter Meulen, tot een bilaterale
    transferregeling voor de ongeveer 400 miljoen gulden die
    Nederland op Duitsland nog te vorderen had.&lt;/p&gt;
&lt;p&gt;Uit Ter Meulens functie bij Hope &amp;amp; Co. vloeiden een
    aantal nevenfuncties in het bedrijfsleven voort. Hij fungeerde
    als voorzitter van de raad van commissarissen van de
    Continentale Handelsbank, van de Nederlandsche Bank voor
    Zuid-Afrika en van de Mijnbouw Maatschappij Cura&amp;ccedil;ao.
    Voorts had hij commissariaten bij de Rotterdamsche
    Hypotheekbank voor Nederland, de Nederlandsch Zuidafrikaansche
    Hypotheekbank en de Koninklijke Nederlandsche Stoomboot
    Maatschappij. Gedurende enige jaren vervulde hij commissariaten
    bij de Surinaamsche Bank en bij A. J&amp;uuml;rgens Ver. Fabrieken.
    Tevens was hij enige jaren curator van de Nederlandsche
    Handels-Hoogeschool te Rotterdam. In oktober 1937 trok hij zich
    terug uit zijn werk voor de Volkenbond. Een maand later stierf
    hij aan de gevolgen van een auto-ongeluk.&lt;/p&gt;
&lt;p&gt;Ter Meulen heeft niet gepubliceerd: zijn voornaamste
    verdiensten, afgezien van zijn functie bij Hope &amp;amp; Co.,
    lagen in het actief deelnemen aan internationale conferenties
    die de internationale kredietverlening na de Eerste
    Wereldoorlog in goede banen wilden leiden. Het feit dat hij
    autodidact was en geen hoger onderwijs had genoten, maakte hem
    meer tot een praktisch dan tot een theoretisch econoom. Hij
    trad zelden op de voorgrond, was een bescheiden en
    teruggetrokken man. Zijn financi&amp;euml;le beleid kan worden
    gekenmerkt als doordacht en voorzichtig. Ter Meulen trad weinig
    in de publiciteit. Wel ondertekende hij in 1926, te zamen met
    180 andere vooraanstaande bankiers en economen in binnen- en
    buitenland, een manifest dat een liberalisering van de handel
    in Europa bepleitte.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Voorstel-Ter Meulen in vertaling achter commentaar van
  G.W.J. Bruins, 'Het vraagstuk der internationale
  credietverleening', in 
  &lt;em&gt;Economisch-Statistische Berichten 1920,&lt;/em&gt;

  II, 861-863; 'Een manifest voor den vrijen handel', 
  &lt;em&gt;ibidem,&lt;/em&gt;

  1926, II, 429-430. Herdenkingsartikelen in 
  &lt;em&gt;De Telegraaf,&lt;/em&gt;

  15-11-1937 en 
  &lt;em&gt;The Times,&lt;/em&gt;

  16-11-1937; 
  &lt;em&gt;Herinneringen en dagboek van Ernst Heldring (1871 - 1945).&lt;/em&gt;

  Uitg. door Joh. de Vries (Groningen, 1970. 3 dl.); J.L.J.
  Bosmans, 
  &lt;em&gt;De Nederlander mr. A.R. Zimmerman als commissaris-generaal van
  de Volkenbond in Oostenrijk 1922-1926&lt;/em&gt;

  (Nijmegen, 1973) passim. Proefschrift Nijmegen.&lt;/p&gt;
&lt;p&gt;N.A. van Horn&lt;/p&gt; 
&lt;dtml-var bwn_footer&gt;</text>
  </biography>
</biodes>

