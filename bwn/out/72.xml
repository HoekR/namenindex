<biodes version="1.0">
  <fileDesc>
    <title>Banning, Willem (1888-1971)</title>
    <ref target="http://resources.huygens.knaw.nl/bwn1880-2000/lemmata/bwn3/banning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">banning</idno>
    <persName><name type="geslachtsnaam">Banning</name>, Willem</persName>
    <sex value="1"/>
    <event type="birth" when="1888"/>
    <event type="death" when="1971"/>
    <state type="occupation">Ned. herv. theoloog</state>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BANNING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Banning, Willem&lt;/strong&gt;, theoloog en socioloog (Makkum, gem. Wonseradeel 21-2-1888 - Driebergen, gem. Driebergen-Rijsenburg 7-1-1971).

  Zoon van Jan Banning, haringvisser, en Aafke Canrinus. Gehuwd op
  9-10-1915 met Henrietta Johanna Wilhelmina Schoemaker. Uit dit
  huwelijk werden 3 dochters geboren.
  

  &lt;img src=&amp;quot;images/BANNING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Banning, Willem&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Banning is opgegroeid in een vissersgezin. Zijn vader was
    het grootste deel van het jaar op de haringvangst. Het gezin
    behoorde tot de Ned. Herv. Kerk. Zijn vrome moeder bepaalde
    zijn kinderjaren. Op aandringen van zijn onderwijzers ging
    Banning naar de Haarlemse Kweekschool. Daar nam hij actief deel
    aan het werk van de in 1903 opgerichte 
    &lt;em&gt;Kweekelingenbode,&lt;/em&gt;

    een blaadje voortgekomen uit het in 1898 opgerichte 
    &lt;em&gt;Baknieuws.&lt;/em&gt;

    Hij werd ook actief in de drankbestrijding. In 1907 toen hij
    huisonderwijzer in Hoorn was geworden, wees ds. J.T.Tenthoff
    hem op de geschriften van Karl Marx. Hij wilde predikant worden
    om leiding te kunnen geven aan een komende nieuwe cultuur. Door
    het drankbestrijdingswerk kreeg hij oog voor het
    volksontwikkelingswerk. Tijdens zijn theologische studie van
    1912 tot 1917 in Leiden maakten de hoogleraren W. B. Kristensen
    en K. H. Roessingh indruk op hem. Hij bestudeerde, samen met
    zijn vrouw, Karl Marx. In 1916 trad hij als religieus-socialist
    toe tot de Sociaal-Democratische Arbeiderspartij (SDAP). Hij
    zag in deze partij een mogelijkheid te komen tot een nieuwe
    menselijke samenleving, die de oorlog zou uitbannen. In 1916
    leerde Banning de Vereeniging der Woodbrookers in Nederland
    kennen. Deze vereniging was in 1908 opgericht door
    re&amp;uuml;nisten, na een studieverblijf in Woodbrooke, een
    centrum van de Quakerbeweging, in de nabijheid van Birmingham.
    Zij wilden een bijdrage geven aan het Nederlandse geestelijke
    en kerkelijke leven door verder te gaan met wat ze in
    Woodbrooke hadden gevonden: mystieke geloofsbeleving,
    gekenmerkt door een oprecht verlangen naar God, die
    irre&amp;euml;le kerkelijke grenzen en dogmatische verstarring kon
    doorbreken. De beweging groeide uit en kreeg een centrum in
    Barchem. Banning nam er spoedig deel aan conferenties en hield
    daar lezingen. De gerichtheid op ontmoeting van mensen uit
    verschillende kerken en van diverse overtuigingen en de
    mystieke inslag van deze beweging bleven hem aantrekken.&lt;/p&gt;
&lt;p&gt;Na het afleggen van zijn kerkelijke examens werd Banning in
    1917 als hervormd predikant beroepen in Haarlo en in 1921 in
    Sneek. Daar was hij als vrijzinnig en 'rood' predikant actief
    voor de SDAP en betrokken in de richtingenstrijd van de
    Nederlandse Hervormde Kerk. Dat bleek ook uit zijn toetreden
    tot de redactie van het weekblad 
    &lt;em&gt;De Blijde Wereld,&lt;/em&gt;

    een blad geredigeerd door 'rode' Friese predikanten, dat een
    duidelijk vrijzinnig-protestantse inslag had en zich sterk op
    maatschappelijke problemen richtte. In 1928 vertrok hij naar
    Barchem voor studie. Hij deed van daaruit eerst doctoraal
    examen theologie en zette meteen door voor een promotie. In
    1929 trad hij in functie als directeur van 'Barchem'. In 1931
    promoveerde hij bij G.J. Heering op een proefschrift over Jean
    Jaur&amp;egrave;s. Hij zette in Barchem zijn schouders onder het werk
    van de Arbeidersgemeenschap der Woodbrookers. Het lukte hem in
    1931 voor deze gemeenschap, met steun van Henriette Roland
    Holst, een huis te openen in Bentveld. Hier organiseerde hij
    tussen 1931 en 1940 per jaar gemiddeld twaalf weekcursussen
    voor werklozen en hun gezinnen. Hij probeerde met de
    slachtoffers van de economische crisis de situatie te
    analyseren en bronnen van hoop te ontdekken. Zijn eerste boek 
    &lt;em&gt;Om de groei der gemeenschap&lt;/em&gt;

    zag het licht in 1926. Daarna verschenen diverse boeken, zoals 
    &lt;em&gt;Hedendaagse sociale bewegingen&lt;/em&gt;

    (Ie dr. 1938; 8e dr. 1964). Als hoofdredacteur van 
    &lt;em&gt;De Blijde Wereld&lt;/em&gt;

    zette hij dit blad in 1932 voort als 
    &lt;em&gt;Tijd en Taak&lt;/em&gt;

    en schreef hij bijna wekelijks het hoofdartikel op pagina 1. In
    1931 was Banning inmiddels gekozen tot lid van het
    partijbestuur der SDAP en in 1935 tot lid van het dagelijks
    bestuur. Maar in 1938 weigerde hij een mogelijke herverkiezing
    uit protest tegen de aanvaarding van de defensiebegroting door
    de partij. Hij bedankte evenwel niet voor het lidmaatschap van
    de SDAP, omdat hij geen mogelijkheden zag de andere idealen van
    het socialisme buiten de partij te verwezenlijken (hij zou
    later evenmin bedanken voor de Partij van de Arbeid (PvdA) na
    en tijdens de politionele acties in Indonesi&amp;euml; 1947 en
    1948/1949). Banning was geestelijk radicaal, maar schuwde elke
    vorm van sektarisme en verabsolutering van eigen standpunt, die
    hij vreesde bij kleine politieke partijen. In de SDAP werkte
    hij mee aan een nieuw partijprogramma in 1937.&lt;/p&gt;
&lt;p&gt;De Duitse bezetters maakten spoedig een eind aan zijn werk.
    De vrijzinnig-hervormden in Haarlem beriepen hem als predikant.
    Ondertussen schreef hij enkele brochures: 
    &lt;em&gt;Een weg opwaarts&lt;/em&gt;

    (1940), 
    &lt;em&gt;Geloofsstrijd&lt;/em&gt;

    (1940), 
    &lt;em&gt;Gelovig wachten&lt;/em&gt;

    (1941). In 1942 werd hij als gijzelaar gevangen gezet in St.
    Michielsgestel. Hier legde hij contacten met kerkelijke en
    politieke leiders. Na zijn vrijlating in 1943 werd hij hervormd
    predikant in Naaldwijk en maakte hij deel uit van de Synodale
    Urgentieraad. Direct na de oorlog trok hij met prof. H. Kraemer
    en ds. K.H. Gravemeijer het land door om vernieuwing van de
    Ned. Herv. Kerk te bepleiten. De Urgentieraad was in de oorlog
    ontstaan en vond zijn bedding in de beweging van
    'gemeente-opbouw'. Leiders van de verschillende kerkelijke
    richtingen doorbraken daar de verstarring en vroegen nieuwe
    aandacht van de kerk voor de problemen van volk en samenleving.
    Banning had ook een groot aandeel in 1945 in de oprichting van
    het instituut 'Kerk en Wereld' te Driebergen. Dit instituut -
    een stichting van de Ned. Herv. Kerk - geeft leiding aan het
    evangelisatiewerk en het vormingswerk in oecumenisch verband.
    Hoezeer hij doordrongen was van het belang van diepere
    wetenschappelijke kennis omtrent maatschappelijke verhoudingen
    en ontwikkelingen bleek ook uit zijn medewerking aan het mede
    door hem in 1945 opgerichte Sociologisch Instituut van de
    Nederlandse Hervormde Kerk gevestigd te Utrecht, waarin hij
    leiding gaf aan de uitgave van verschillende publikaties. Reeds
    in 1946 werd Banning bovendien benoemd tot buitengewoon
    hoogleraar in de kerkelijke sociologie aan de universiteit te
    Leiden, waarvan de leeropdracht in 1952 nog werd uitgebreid tot
    de wijsgerige sociologie. Hij verbreedde de redactie van 
    &lt;em&gt;Tijd en Taak&lt;/em&gt;

    door daarin mensen uit de meer orthodoxe richtingen van de kerk
    op te nemen. Hij richtte in 1946 samen met anderen het
    maandblad 
    &lt;em&gt;Wending&lt;/em&gt;

    op, en verzorgde daarin de 'culturele kroniek'. Verder schreef
    hij regelmatig in 
    &lt;em&gt;De Socialistische Gids&lt;/em&gt;

    en was hij actief betrokken bij de politieke herori&amp;euml;ntatie
    die in en direct na de oorlog plaatsvond. Via de daartoe na de
    bevrijding opgerichte Nederlandse Volksbeweging, waarvan hij
    een der motoren was, wist hij anderen te overreden mee te doen
    aan de vorming van een nieuwe partij op democratisch
    socialistische basis: de PvdA. Hij was voorzitter van het
    Stichtingscongres, hield de openingsrede en werkte daarna mee
    aan het opstellen van verschillende partijprogramma's. Na zijn
    pensionering bij 'Kerk en Wereld' in 1953 en nog meer na die
    bij de Leidse universiteit in 1958 trok hij zich terug uit het
    openbare leven. In 1965 trof hem een ernstige ziekte.&lt;/p&gt;
&lt;p&gt;Banning was een van de leidende figuren in de PvdA en in de
    Nederlandse Hervormde Kerk. Zijn werk kan worden getypeerd als
    'volksopvoeding'. Hij was diep overtuigd dat volksopvoeding
    kennisvermeerdering vereist. Door onderling overleg en door een
    duidelijke confrontatie van eigen overtuiging met die van
    anderen kunnen mensen tot een gefundeerd standpunt komen,
    meende hij. Hij leefde sober, zeer gedisciplineerd en
    methodisch. Hij liet de emotionele kanten van zijn leven
    nauwelijks naar buiten komen. Centraal heeft voor Banning de
    vraag gestaan naar de inhoud van het begrip menselijkheid. In
    een samengaan van christelijk geloof en socialisme zag hij deze
    het best gewaarborgd. Hij was een praktisch christen, die naar
    de uitwerking van het geloof vroeg in het leven van mens en
    maatschappij. Hij was een socialist die Karl Marx waardeerde in
    zijn strijd voor de onderdrukten, maar zijn materialistische
    denkpatronen afwees. De menselijke geestesuitingen werden voor
    hem niet bepaald door de economische situatie. Het omgekeerde
    leek hem eerder waar. De ethische denkpatronen van Kant spraken
    hem meer aan dan die van Marx (Karl Marx, 
    &lt;em&gt;Leven, leeren betekenis&lt;/em&gt;

    [1960]). Hij gaf daarom zijn socialisme een adjectief. Tot de
    jaren dertig noemde hij zich religieus-socialist. Nadat hij
    ontdekt had hoe het nationaal-socialisme het woord religieus
    corrumpeerde, koos hij voor het personalisme en volgde de
    opvattingen hierover, zoals die in Frankrijk ontwikkeld waren
    (o.a. door Denis de Rougemont). De gedachten van de joodse
    geleerde Martin Buber be&amp;iuml;nvloedden hem steeds meer. Hij
    schreef over het personalisme in 
    &lt;em&gt;De dag van morgen&lt;/em&gt;

    (1945). In het personalisme kan een weg gevonden worden tussen
    individualisering en collectivisering van de mens. Naast
    vermaterialisering en secularisering bedreigen deze beide het
    menselijk bestaan. Banning verafschuwde totalitaire systemen en
    dacht in toenemende mate harmonieus. In polarisatie zag hij
    geen bevordering van menselijkheid. Hij bleef nadruk leggen op
    gemeenschap in politiek en kerk, al nam hij wel duidelijk
    stelling in politieke, maatschappelijke en kerkelijke vragen.
    De aandacht voor de positie van de mens in de maatschappij deed
    zijn belangstelling voor de sociologie groeien. Dat was voor
    hem een descriptieve wetenschap, waarmee men de situatie van
    mens en maatschappij kan analyseren. Hij gaf zich veel moeite
    de verschillende maatschappelijke en politieke systemen
    verstaanbaar te maken. Machtsuitoefening in geloofs- en
    zedelijke vragen wees hij af, al streed hij voor een cultuur
    waarin christelijke waarden zouden worden hoog gehouden. Het
    uitdragen van de vrijzinnige geloofsovertuiging wilde hij
    liever beschouwen als te verwezenlijken door een beweging dan
    door een partij. Hij was een vroom man, die zich steeds meer
    ge&amp;iuml;nspireerd wist door Jezus Christus. Hij wilde
    geestelijk radicaal zijn zonder de geheelheid van volk en kerk
    uit het oog te verliezen. De kleine groep was voor hem een
    hefboom voor een nieuwe cultuur, mits verbonden met de grote
    bewegingen.&lt;/p&gt;
&lt;p&gt;De invloed van Banning, begonnen in de kring van sociaal
    bewuste, vrijzinnige protestanten, breidde zich steeds meer
    uit. Na de oorlog had hij een gezaghebbende stem in de
    oecumenische beweging van de kerken, in de PvdA en in de
    vakbeweging. Voor de kerken was hij een van de voornaamste
    raadgevers in sociale vragen. Aan de ontwikkeling van het
    vormingswerk heeft hij jarenlang bijgedragen. Jonge mensen
    leerden bij hem luisteren en analyseren en kwamen diep onder de
    indruk van zijn persoon. Zijn overtuiging dat mystieke
    geloofservaring en ethisch handelen twee kanten van dezelfde
    zaak zijn en zijn werken aan de verbinding van theologische
    doordenking en maatschappelijk handelen zijn wegwijzers voor de
    geestelijke en politieke vragen die nu aan de orde worden
    gesteld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiemateriaal over Banning in
  Arbeidersgemeenschap der Woodbrookers te Bentveld.
  Archief-Banning in het Internationaal Instituut voor Sociale
  Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemde dissertatie van H.
    Zunneberg.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. J. Wilzen en A. van Biemen, 
  &lt;em&gt;Samen op weg. Vijftig jaar ontmoeting tussen christendom en
  socialisme in De blijde wereld en Tijd en taak&lt;/em&gt;

  (Amsterdam, 1953); 
  &lt;em&gt;De Maatschappij van nu en morgen&lt;/em&gt;

  [Feestbundel... zeventigste verjaardag van W. Banning]
  (Amsterdam, 1958); 
  &lt;em&gt;Terugblik en perspectief. Willem Banning 1888-1971. Banning's
  &amp;quot;Terugblik&amp;quot;.&lt;/em&gt;

  Ingel. door J.M. van Veen. Met bijdragen van A. van Biemen [et
  al.] (Baarn, 1972); J. Bank, 
  &lt;em&gt;Opkomst en ondergang van de Nederlandse Volksbeweging
  (NVB)&lt;/em&gt;

  (Deventer, 1978); H. Zunneberg, 
  &lt;em&gt;Willem Banning 1888-1971. Een onderzoek naar de verhouding van
  zijn spiritualiteit tot zijn sociaal-politiek engagement&lt;/em&gt;

  (Den Haag, 1978). Proefschrift Utrecht; 'Tussen verstarring en
  vervlakking: een portret van Willem Banning', in 
  &lt;em&gt;Barchembladen. Tijd &amp;amp; Taak.&lt;/em&gt;

  Met medew. van H. Weterman et al. 86 (1988) 18 (maart) 1- 56; H.
  van Wirdum-Banning, 
  &lt;em&gt;Willem-Banning 1888-1971&lt;/em&gt;

  (Amersfoort, 1988); 
  &lt;em&gt;Willem Banning als denker.&lt;/em&gt;

  Onder red. van M.B. ter Borg (Utrecht, 1988).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Maarten van der Linde, &lt;i&gt;	
Willem Banning en De Horst. Een boegbeeld komt weer boven water&lt;/i&gt; (Driebergen 1992) afbeelding tegenover titelblad.&lt;/p&gt;




&lt;p&gt;H. Zunneberg&lt;/p&gt; 
&lt;dtml-var bwn_footer&gt;</text>
  </biography>
</biodes>

