<biodes version="1.0">
  <fileDesc>
    <title>Hugten, Herman Jozef van (1915-1993)</title>
    <ref target="http://resources.huygens.knaw.nl/bwn1880-2000/lemmata/bwn5/hugten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hugten</idno>
    <persName><name type="geslachtsnaam">Hugten</name>, Herman Jozef van</persName>
    <sex value="1"/>
    <event type="birth" when="1915"/>
    <event type="death" when="1993"/>
    <state type="occupation">acteur</state>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/HUGTEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hugten, Herman Jozef van&lt;/strong&gt;, (artiestennaam &lt;b&gt;Herbert Joeks&lt;/b&gt;), acteur en zanger (Amsterdam 26-11-1915 - Amsterdam 28-7-1993). 
Zoon van Antonius Johannes van Hugten, kantoorbediende, en
  Sophia Johanna Maria van 't Hoff. Gehuwd op 26-6-1947 met
  Francisca Maria van Balkom (geb. 1924). Uit dit huwelijk werd 1
  dochter geboren.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/HUGTEN.jpg' alt='afbeelding van Hugten, Herman Jozef van'&gt;Hoewel hij reeds als kind 'een ondefinieerbare hang naar de
    planken' had en al op jeugdige leeftijd lid was van de
    Roomsch-Katholieke Amateur Toneelvereeniging, leek een
    carri&amp;egrave;re als acteur er voor Herman van Hugten aanvankelijk
    niet in te zitten. Nadat zijn vader in 1919 was overleden,
    moest zijn moeder haar vier zoons alleen grootbrengen. Ook
    Herman, de jongste, diende een beroep met bestaanszekerheid te
    kiezen. Op de HBS schoot er voor toneelspelen geen tijd over,
    zodat hij zijn liefhebberij noodgedwongen beperkte tot een
    wekelijks bezoek aan Theater Carr&amp;eacute;. Pas na het eindexamen,
    toen hij verkoper van heren- en kinderkleding in een
    modemagazijn was geworden, kon hij zich in de avonduren weer
    aan het acteren wijden als lid van het amateurgezelschap 'De
    Shawspelers'.&lt;/p&gt;
&lt;p&gt;In 1943 dreigde voor Van Hugten tewerkstelling in Duitsland.
    Aangezien kunstenaars toen nog van de Arbeitseinsatz waren
    vrijgesteld, wist hij hieraan te ontkomen door in dienst te
    treden bij 'Cabaret Trianon' aan het Leidseplein. De leidster
    van dit gezelschap, Dolly Dolores, zorgde vervolgens voor het
    gefingeerd bewijs dat hij al enige tijd voor haar werkte.
    Daarmee was voor Van Hugten de overstap naar het
    artiestenbestaan gemaakt. Hij trad op als conferencier en als
    zanger van weemoedige, in Weens dialect gezongen liedjes. De
    liefde voor dit zogeheten 'schrammeln' had hij al opgevat in
    zijn jeugd, toen hij in contact kwam met Oostenrijkse kinderen
    die na de Eerste Wereldoorlog bij familie waren ondergebracht
    om aan te sterken. Toen de bezetter vond dat Van Hugten die
    liedjes ook wel in dienst van de ontspanningsorganisatie 'Kraft
    durch Freude' voor Duitse soldaten kon zingen, besloot hij aan
    het einde van de oorlog alsnog onder te duiken.&lt;/p&gt;
&lt;p&gt;In mei 1945 werd Van Hugten tijdens een straatoptreden bij
    een van de vele bevrijdingsfeesten in Amsterdam opgemerkt door
    Rens van Dorth, die hem vroeg voor 'een klein revuetje'. Het
    was het eerste van zijn vele naoorlogse engagementen. Na enkele
    maanden ging hij samenwerken met de revue- en cabaretartiesten
    Herman Tholen, Gerard Walden en Berry Kievits, met wie hij twee
    jaar lang programma's op de planken bracht. Van 1946 tot 1947
    maakte hij tevens deel uit van het revuegezelschap 'Faveur'.
    Kort na de bevrijding trad hij ook op voor Canadese militairen.
    Indirect hielpen zij hem aan zijn vrouw Fransje, die hij op een
    van hun feestavonden ontmoette, en aan zijn artiestennaam. 'Ze
    dachten dat je Van Hugten uitsprak als ''Hughes''. Ik heb dat
    fonetisch omgezet in ''Joeks''. En zo is het altijd gebleven'
    (Van Dijl).&lt;/p&gt;
&lt;p&gt;Van 1947 tot 1950 was Herbert Joeks verbonden aan het
    cabaretgezelschap 'Theater Plezier' van Floris Meslier, waar de
    acteur Jan van Ees een belangrijke leermeester voor hem was.
    Intussen deed hij ook veel radiowerk, vooral
    amusementsprogramma's als 
    &lt;em&gt;De bonte dinsdagavondtrein&lt;/em&gt;

    , 
    &lt;em&gt;Mimosa&lt;/em&gt;

    en 
    &lt;em&gt;Negen heit de klok.&lt;/em&gt;

    Een van deze optredens was voor Ren&amp;eacute; Sleeswijk aanleiding
    hem in 1951 aan te trekken voor zijn 'Snip &amp;amp; Snap Revue'
    met Piet Muyselaar en Willy Walden. Ook hier deed hij veel
    theaterervaring op: 'Daar leer je wat showbusiness is: tempo.
    Maar ja, met die twee grote komieken ..., daar zat toch weinig
    vooruitgang in' (Flothuis). Toen Joeks in 1955 de kans kreeg
    toe te treden tot de vaste toneelkern van de Nederlandse
    Televisie Stichting (NTS), greep hij die dan ook met beide
    handen aan. Drie jaar lang was hij te zien in de meest
    uiteenlopende uitzendingen: van drama's tot komedies, van
    kinderprogramma's tot experimentele stukken. Al met al speelde
    hij zo'n honderd rollen, en hij verscheen zo vaak op het scherm
    dat de televisie indertijd wel spottend de 'Joeks-box' werd
    genoemd.&lt;/p&gt;
&lt;p&gt;Met zijn kleine, tengere gestalte, zijn vroegkalende hoofd
    en zuinige mondje, en met zijn schrille, enigszins toegeknepen
    stem was het meestal eenzelfde soort personages dat Joeks te
    vertolken kreeg: een dominee, een notaris, een middenstander of
    gewoon een kleine bange burgerman. Het waren types die hij met
    veel inlevingsvermogen en met oog voor detail wist neer te
    zetten, mede omdat ze niet zo heel ver van hem afstonden. Joeks
    verviel echter nooit in 'mannetjesmakerij', maar was en bleef
    de karakteracteur die ook in de kleinste rollen perfectie
    nastreefde. Bij gebrek aan opleiding probeerde hij die
    perfectie vooral te bereiken door het vak van zijn collega's af
    te kijken. Dat hij de toneelschool niet had bezocht, zag hij
    overigens eerder als voordeel dan als nadeel: 'Ik heb veel
    moeten aanleren, maar niks moeten afleren' (Flothuis). Het was
    zijn uiterst precieze benadering van iedere rol die Joeks tot
    een televisieacteur bij uitstek maakte. Hij hield ook van het
    medium vanwege de mogelijkheid van close-ups. 'Je kunt vrijen
    met de camera', zei hij hierover, want '
    &lt;em&gt;jij&lt;/em&gt;

    bent in beeld en geen ander' (Claus). Wel vond hij het
    eenmalige van iedere uitzending een nadeel: 'het blijft altijd
    een premi&amp;egrave;re waar je niets meer aan kunt doen'
    (Oolbekkink).&lt;/p&gt;
&lt;p&gt;Toen de toneelkern van de NTS in de zomer van 1958 werd
    ontbonden, verloor Joeks zijn vaste dienstbetrekking en was hij
    gedwongen freelance te gaan werken. Als zodanig bleef hij voor
    de televisie optreden in amusementsprogramma's,
    cabaretuitvoeringen en toneelstukken. Grote indruk maakte hij
    in december 1958 met zijn vertolking van 'Scrooge' in 
    &lt;em&gt;De geest van Kerstmis&lt;/em&gt;

    naar Charles Dickens. Zelf beschouwde hij dit als de grootste
    acteerprestatie uit zijn carri&amp;egrave;re: 'Dat was
    twee&amp;euml;neenhalf uur live televisie' (Claus). Daarnaast trad
    Joeks op in het theater, zowel in avant-garde stukken van E.
    Ionesco als in de geflopte musical 
    &lt;em&gt;Een maagd op je dak&lt;/em&gt;

    . Ook was hij enkele malen op het witte doek te zien. Al in
    1953 had hij de rol vertolkt van de verliefde doodgraver in de
    film 
    &lt;em&gt;Sterren stralen overal&lt;/em&gt;

    en twee jaar later die van de hardhorende directeur van een
    radio-omroep in 
    &lt;em&gt;Het wonderlijke leven van Willem Parel&lt;/em&gt;

    , beide geregisseerd door Gerard Rutten. In 1958 was hij te
    zien als de triangelspelende kruidenier in 
    &lt;em&gt;Fanfare&lt;/em&gt;

    , het bioscoopsucces van Bert Haanstra en twee jaar later als
    de snelfotograaf in 
    &lt;em&gt;De zaak MP&lt;/em&gt;

    van dezelfde regisseur.&lt;/p&gt;
&lt;p&gt;In 1958 begon de VARA-televisie met de kinderserie 
    &lt;em&gt;Pipo de clown&lt;/em&gt;

    over een in een woonwagen rondtrekkende circusclown, die
    allerlei fantastische avonturen beleeft. Joeks kreeg hierin de
    rol van 'Klukkluk', de angstige, telkens misschietende indiaan
    uit 'het tamelijk Wilde Westen', die per ongeluk bij het circus
    van 'Pipo' terechtkwam, toen hij, bij het maken van een
    omtrekkende beweging, de bocht te ruim nam. De tekstschrijver
    van de serie, Wim Meuldijk, had 'Klukkluk' bedacht als een
    passieve bijfiguur, maar door de vertolking van Joeks werd hij
    van 'een typetje' tot 'een karakter' (Lammers). Hij gaf de
    indiaan een geheel eigen taalgebruik, dat terugging op het
    brabbeltaaltje waarin hij gewoon was de hond van zijn
    dochtertje toe te spreken. Uitdrukkingen als 'Ossiepossie' of
    'Klap toe de malle mond' en zinsconstructies als 'Mij zijn niet
    van de bange, mij zijn alleen van de voorzichtige' werden - tot
    ongenoegen van menige ouder of onderwijzer - door de jeugd snel
    overgenomen. Tot in de Tweede Kamer kon men horen dat iets
    'toch van de gekke' was.&lt;/p&gt;
&lt;p&gt;
  &lt;em&gt;Pipo de clown&lt;/em&gt;

    was onmiddellijk een groot succes, vooral door de figuur van
    'Klukkluk', wiens populariteit die van 'Pipo' zelf - gespeeld
    door Cor Witschge - overtrof. De verbaasde Joeks werd bedolven
    onder de fanmail van zijn jeugdige bewonderaars en waande zich
    'een moderne Sinterklaas' (&lt;em&gt;Algemeen Dagblad)&lt;/em&gt;

    . Zijn publiek leefde zo mee dat, toen hij eens tijdens een
    aflevering de ene veer die hij in zijn haarband droeg, verloor,
    hem uit alle delen van het land wel vijfhonderd nieuwe werden
    toegestuurd, van kleine kippen- en kanarieveertjes tot de
    fraaie pluimen van pauwen en papegaaien. Voor Meuldijk was de
    populariteit van 'Klukkluk' overigens geen reden hem als een
    vaste figuur in de serie te continueren, en meer dan eens werd
    hij er door hem - tot woede van Joeks - uitgeschreven. De
    verhouding tussen de tekstschrijver en de acteur was trouwens
    toch moeizaam, omdat zij onophoudelijk elkaars aandeel in de
    figuur 'Klukkluk' betwistten.&lt;/p&gt;
&lt;p&gt;Met kortere en langere onderbrekingen zou Joeks 22 jaar lang
    - tot 1980 - in zijn indianenrol op de televisie te zien zijn.
    Het maken van 
    &lt;em&gt;Pipo de clown&lt;/em&gt;

    verliep niet altijd even gemakkelijk. 'D'r zijn nogal wat
    problemen geweest, eigenlijk nooit niks anders dan problemen',
    zei Joeks hierover later. 'Af en toe dacht ik wel eens: ik
    schei ermee uit. Maar ja, je had er een belangrijke partij in.
    Je kon toch moeilijk zeggen: zoeken jullie het maar uit'
    (Linnekamp). Ook met de 'Klukkluk'-figuur zelf kreeg Joeks het
    in de loop der jaren steeds moeilijker, omdat gaandeweg
    gebeurde wat hij vanaf het begin had gevreesd, namelijk dat hij
    een personage werd waarvan hij niet meer kon worden losgezien.
    Naarmate ook de problemen bij het maken van de serie toenamen,
    begon het hem steeds meer tegen te staan dat hij alleen
    bekendheid genoot als de malle indiaan en dat hij op straat in
    diens kromtaaltje werd nageroepen. Daar stond tegenover dat
    Joeks voor zijn inkomsten in belangrijke mate afhankelijk was
    geworden van 'Klukkluk'. Aangezien televisiewerk alleen niet
    voldoende opleverde, trok hij van 1974 tot begin jaren tachtig
    met het revuegezelschap van Koos van der Velde het land door.
    In middagvoorstellingen voor kinderen trad hij dan op als
    'Klukkluk', die de verschillende programmaonderdelen aan elkaar
    praatte, terwijl hij 's avonds in de voorstellingen voor
    volwassenen meespeelde in sketches.&lt;/p&gt;
&lt;p&gt;In ditzelfde avondprogramma bracht Joeks ook zijn Weense
    liedjes, zoals 'Kleine Mariandl', 'In einer kleinen Konditorei'
    en 'Sag' beim Abschied leise Servus'. Het 'schrammeln' bleef
    Joeks' grote liefde. Hij was er aan het einde van de jaren
    vijftig weer mee begonnen - kort na de bezetting bestond
    hiervoor begrijpelijkerwijs geen belangstelling - en zou het
    gedurende zijn verdere carri&amp;egrave;re blijven doen. Nog na zijn
    afscheid als acteur, in 1983, trok hij er met een klein
    gelegenheidsensemble met veel succes mee langs de theaters.
    Hoewel hij zich wel 'de enige indiaanse Wiener
    S&amp;auml;ngerknaap' noemde, zag Joeks zichzelf niet als een groot
    muzikaal talent. De uitbeelding van de liedjes was voor hem het
    belangrijkst: 'Ik beschouw ze meer als schetsjes en die speel
    ik dan, want een zanger ben ik niet' (Gortzak).&lt;/p&gt;
&lt;p&gt;In 1969 had Joeks het - in zijn ogen - lawaaierige,
    verloederde en ongemanierde Amsterdam verruild voor de rustige
    gemoedelijkheid van het Noord-Hollandse Bergen, het
    vakantieoord uit zijn jeugd. Hier zou hij tot aan zijn dood in
    tevredenheid wonen en er, nadat hij het vak vaarwel had gezegd,
    met enthousiasme de golfsport beoefenen. Joeks' laatste
    levensjaren waren moeilijk. Hij leed aan maag- en darmkanker en
    werd daaraan enkele malen geopereerd. De complicaties die bij
    een van deze operaties optraden, werden hem fataal. Hij stierf
    op 77-jarige leeftijd in het Antoni van Leeuwenhoek-ziekenhuis
    in Amsterdam.&lt;/p&gt;
&lt;p&gt;Met het overlijden van Herbert Joeks verloor de Nederlandse
    televisie en theaterwereld een veelzijdige artiest, die zich
    zelf vele genres van het vak - revue, cabaret, toneel en
    liedkunst - had eigen gemaakt en die door zijn toewijding en
    perfectionisme was uitgegroeid tot een acteur van formaat. Bij
    het grote publiek raakten de prestaties die Joeks veertig jaar
    lang op de planken en voor de camera had geleverd in de
    vergetelheid. Maar wat het niet vergat was die ene televisierol
    van een komische indiaan in een kinderserie, waardoor Joeks zo
    populair werd dat hij er ten slotte geheel mee werd
    vereenzelvigd. Het vervulde hem met steeds meer ergernis en
    spijt: 'Altijd maar dat gepraat over Klukkluk. Net of ik nooit
    iets anders heb gedaan. Als ik doodga, staat er toch ook niet
    in de krant ''Klukkluk is overleden?'' ' (Van Gelder). Het
    scheelde weinig of het had er wel gestaan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Herbert Joeks bij het
  Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de gezelschappen waarbij Herbert Joeks
    speelde en de rollen en titels van stukken (toneel, televisie
    en film) waarin hij optrad in: Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen 1984) 469. In 1993 werd de compact disc 
    &lt;em&gt;Herbert Joeks: Wiener Fiakerlied&lt;/em&gt;

    (Dureco 1158112) uitgebracht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door H.J. Oolbekkink, in 
  &lt;em&gt;Het Parool&lt;/em&gt;

  , 5-8-1959; interview, in 
  &lt;em&gt;Deventer Dagblad&lt;/em&gt;

  , 2-4-1968; interview door Trino Flothuis, in 
  &lt;em&gt;Haagse Post&lt;/em&gt;

  , 6-4-1968; interview, in 
  &lt;em&gt;Algemeen Dagblad&lt;/em&gt;

  , 12-4-1968; interview door Ruud Gortzak, in 
  &lt;em&gt;de Volkskrant&lt;/em&gt;

  , 17-7-1971; Cor Dokter, 'Een leven in beeld: Herbert Joeks', in 
  &lt;em&gt;Televizier&lt;/em&gt;

  , 25-7-1970; interview door Frank van Dijl, in 
  &lt;em&gt;Het Vrije Volk&lt;/em&gt;

  , 13-4-1974; interview door Henk van Gelder, in 
  &lt;em&gt;Het Parool&lt;/em&gt;

  , 28-2-1975; interview door Hans Linnekamp, in 
  &lt;em&gt;VARA-Gids&lt;/em&gt;

  , 4-4-1981; interview door Jetty Claus, in 
  &lt;em&gt;De Gooi- en Eemlander&lt;/em&gt;

  , 10-9-1988; Bert van der Veer, 
  &lt;em&gt;Is er nog iets leuks vanavond? 40 jaar tv-favorieten in
  Nederland&lt;/em&gt;

  (Utrecht 1991) 19-21; Fred Lammers, in 
  &lt;em&gt;Trouw&lt;/em&gt;

  , 29-7-1993.&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;Website TV Glorie: http://www.tvglorie.nl/index.php?id=153,0,0,1,0,0 
[Herbert Joeks als Klukkluk] [1-11-2007].
  &lt;/p&gt;



&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

