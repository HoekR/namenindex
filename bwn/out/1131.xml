<biodes version="1.0">
  <fileDesc>
    <title>Logemann, Johann Heinrich Adolf (1892-1969)</title>
    <ref target="http://resources.huygens.knaw.nl/bwn1880-2000/lemmata/bwn4/logeman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">logeman</idno>
    <persName><name type="geslachtsnaam">Logemann</name>, Johann Heinrich Adolf</persName>
    <sex value="1"/>
    <event type="birth" when="1892"/>
    <event type="death" when="1969"/>
    <state type="occupation">jurist</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LOGEMANN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Logemann, Johann Heinrich Adolf&lt;/strong&gt;, hoogleraar en minister van Overzeese gebiedsdelen (Rotterdam 19-1-1892 - Noordwijkerhout 12-11-1969). Zoon van Johann Heinrich Logemannn, boekhouder, en Elisabeth
  Sophia Arnold. Gehuwd op 19-1-1917 met Alida Johanna van Gogh.
  Uit dit huwelijk werden 2 zoons geboren.
  

  &lt;img src=&amp;quot;images/LOGEMANN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Logemann, Johann Heinrich Adolf&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Logemann doorliep de HBS in zijn geboortestad en koos
    vervolgens een Indische bestuursloopbaan. Daartoe legde hij in
    1909 met goed gevolg het vergelijkend (toelatings)examen voor
    kandidaat-Indisch ambtenaar af, waarna hij te Leiden aan de,
    toen nog driejarige, indologenstudie begon. Hij rondde die
    studie - een melange van allerlei taalkundige en juridische
    onderdelen - in 1912 als de beste van zijn jaar af.
    Intellectueel de meerdere van bijna al zijn studiegenoten,
    bleek hij ook voor het praktische bestuurswerk zeer geschikt.
    Na nog in 1912 als administratief ambtenaar te zijn toegevoegd
    aan de assistent-resident van Blora in de residentie Rembang in
    Noord-Midden-Java werd hij in 1913 benoemd tot
    aspirant-controleur en hetzelfde jaar tot controleur in dat
    gewest. In 1915 werd hij naar Soerakarta overgeplaatst om te
    worden ingeschakeld bij de pestbestrijding. In 1919 volgde daar
    zijn promotie tot waarnemend inspecteur voor de
    woningverbetering bij de dienst der pestbestrijding. Juist in
    woningverbetering en de daarmee gepaard gaande rattenverdelging
    zag men immers een effectief middel om de gevreesde ziekte
    tegen te gaan.&lt;/p&gt;
&lt;p&gt;Hoewel zijn eerste chef hem in 1915 bij het opmaken van zijn
    conduitestaat 'een mooie carri&amp;egrave;re' bij het Binnenlandsch
    Bestuur voorspeld had, bleek daar toch niet Logemanns
    bestemming te liggen. Tijdens een bijna driejarige
    verlofperiode in Nederland, van 1921 tot 1924, legde hij op 25
    juni 1923 eerst met lof het doctoraal examen indologie af -
    sinds 1921 tot een volwaardige universitaire studie verheven -
    en verwierf hij daarna, op 7 december 1923 eveneens cum laude,
    het doctoraat in de rechtswetenschappen met een proefschrift
    over 
    &lt;em&gt;De grondslagen der vennootschapsbelasting in Nederland en
    Indi&amp;euml;&lt;/em&gt;

    . Al ging zijn hart niet erg naar het fiscale recht uit - het
    schijnt zijn promotor H. Krabbe te zijn geweest die hem tot een
    proefschrift over dit onderwerp had aangezet -, toch werd
    Logemann na zijn terugkeer te Batavia in 1924 in de functie van
    waarnemend inspecteur der Generale Thesaurie bij het
    departement van Financi&amp;euml;n aangesteld.&lt;/p&gt;
&lt;p&gt;Lang zou Logemann echter niet als zodanig werkzaam zijn. Nog
    in oktober 1924 werd hij, op voorspraak van C. van Vollenhoven,
    benoemd tot hoogleraar in het staats- en administratief recht
    van Nederlands-Indi&amp;euml; in verband met dat van Nederland aan
    de pas opgerichte Rechtshogeschool te Batavia. Bijna vijftien
    jaar - onderbroken door een verlofperiode van acht maanden in
    Nederland in 1930 - zou Logemann het hoogleraarsambt vervullen.
    'Si matjan' (de tijger) werd hij - de om zijn scherpzinnigheid
    gevreesde docent en examinator - door zijn veelal Indonesische
    studenten wel genoemd; maar ook in de naoorlogse tijd, toen
    velen van hen als overtuigde nationalisten leiding gaven aan de
    jonge Republiek Indonesi&amp;euml;, bleef hij met de meesten van
    hen goede persoonlijke betrekkingen onderhouden.&lt;/p&gt;
&lt;p&gt;In tal van ambtelijke commissies en nevenfuncties trad
    Logemann in deze vooroorlogse jaren in Indi&amp;euml; op de
    voorgrond. Zo vervulde hij sinds 1928 de functie van
    gouvernementscommissaris bij de Javasche Bank en maakte hij
    deel uit van de in dat zelfde jaar ingestelde Agrarische
    Commissie, die de Indische regering moest adviseren over de
    vraag van welke beginselen de agrarische wetgeving in
    Nederlands-Indi&amp;euml; zou dienen uit te gaan. Geen
    nevenactiviteit verschafte hem echter meer bekendheid dan zijn
    lidmaatschap van 'De Stuw', een groepering van progressieve
    bestuursambtenaren en hoogleraren aan het begin van de jaren
    dertig vaak het mikpunt was van felle kritiek in de zo
    behoudende Europese gemeenschap in Indi&amp;euml;. Via 'De Stuw'
    kwam Logemann ook in nauwere aanraking met H.J. van Mook. Hem
    had hij graag in 1933 als zijn opvolger gezien, toen door de
    dood van Van Vollenhoven de Leidse leerstoel in het adatrecht
    van Nederlands-Indi&amp;euml; en in het staats- en
    administratiefrecht van de koloni&amp;euml;n vacant kwam. Alleen
    Logemann werd in staat geacht deze beide vakken in Leiden te
    doceren. De gulden regel uit het oog verliezend dat een
    hoogleraar niet moet trachten zijn eigen opvolger aan te
    wijzen, weigerde hij echter toen gouverneur-generaal jhr. B.C.
    de Jonge er niet voor bleek te voelen de ambitieuze en
    rusteloze Van Mook tot zijn opvolger aan te stellen.&lt;/p&gt;
&lt;p&gt;Medio 1939 andermaal met verlof naar Nederland gegaan, werd
    Logemann daar door de oorlog overvallen. De bezettingsjaren
    waren voor hem een lange tijd van vrijheidsberoving. Al in juli
    1940 werd hij met enkele honderden Indische verlofgangers door
    de Duitse autoriteiten gevangen gezet als vergelding voor de
    internering van alle Duitse ingezetenen die door de Indische
    regering in mei 1940 bevolen was. Na een verblijf in het
    concentratiekamp Buchenwald, waar de 'Indische gijzelaars'
    overigens een geprivilegieerde positie genoten, werden zij eind
    1941 naar het Brabantse plaatsje Haaren overgebracht, om in mei
    1942 in het klein-seminarie 'Beekvliet' te Sint-Michielsgestel,
    vanaf oktober 1942 in het internaat 'De Ruwenberg', te worden
    gehuisvest. Pas in september 1944 herkreeg Logemann zijn
    vrijheid.&lt;/p&gt;
&lt;p&gt;Deze langdurige internering zou de voorheen in Nederland
    tamelijk onbekende Logemann in nauwe aanraking brengen met tal
    van vooraanstaande landgenoten die eveneens door de Duitsers
    waren gegijzeld en de tijd kortten met levendige politieke
    discussies over de vraag hoe het naoorlogse Nederland eruit
    moest zien. Aan dit 'elite-beraad in oorlogstijd' nam Logemann
    volop deel; als Indisch deskundige werden zijn bijdragen door
    prominente vaderlanders als W. Schermerhorn en P. Lieftinck
    zeer op prijs gesteld. Het mocht dan ook geen al te grote
    verrassing heten dat hem in het kabinet-Schermerhorn-Drees de
    portefeuille van Overzeese Gebiedsdelen werd aangeboden. Op 26
    juni 1945 aanvaardde hij het ministersambt.&lt;/p&gt;
&lt;p&gt;Het was een wel zeer zware taak waarvoor Logemann zich
    gesteld zag. In Nederland was men al bijzonder slecht
    ge&amp;iuml;nformeerd over de situatie in het naoorlogse
    Indi&amp;euml;. De kracht van de nationalistische beweging werd
    sterk onderschat, Soekarno gezien als een Jappenknecht, de op
    17 augustus 1945 geproclameerde Republiek als een Japans
    maaksel. Maar ook Logemann kon op grond van zijn
    'Stuw'-verleden op een zeker wantrouwen in rechtse kringen
    rekenen. Daarbij had hij te maken met een eigengereide
    luitenant-gouverneur-generaal Van Mook, die door de
    onvoorspelbare situatie te Batavia tot zelfstandig optreden
    geneigd en vaak ook gedwongen was. De politiek onervaren
    Logemann trachtte een middenkoers te volgen, die hem weinig
    vrienden bracht. Hij werkte mee aan het ontslag van de laatste
    landvoogd, jhr. A.W.L. Tjarda van Starkenborgh Stachouwer, toen
    bleek dat deze pas wilde onderhandelen nadat het gezag hersteld
    zou zijn. Anderzijds achtte hij, zoals hij op 16 oktober 1945
    in de Tweede Kamer verklaarde, praten met het regime van
    Soekarno 'even onwaardig als onvruchtbaar'. Toen Van Mook twee
    weken later Soekarno toch voor een gesprek uitnodigde, toonde
    Logemann zich 'pijnlijk verrast' en bereid aan Van Mooks
    ontslag mee te werken. De Koningin verhinderde dit echter.
    Gepraat werd er uiteindelijk toch, maar het overleg op de Hoge
    Veluwe in april 1946 werd een mislukking. Voordien had Logemann
    in de Tweede Kamer al een gevoelige nederlaag geleden, toen de
    Kamer door aanneming van de motie-Van Poll, op 17 januari 1946,
    te kennen gaf buiten de regering om gegevens over de Indische
    kwestie te willen verzamelen.&lt;/p&gt;
&lt;p&gt;In het kabinet-Beel, dat na de Tweede-Kamerverkiezingen van
    mei 1946 werd gevormd, keerde Logemann dan ook niet terug; met
    ingang van 3 juli van dat jaar werd hem op de meest eervolle
    wijze ontslag verleend. Wel bleef hij deel uitmaken van de
    Tweede-Kamerfractie van de Partij van de Arbeid, maar hij trad
    daarin niet sterk op de voorgrond. Zijn benoeming tot
    hoogleraar in het staats- en administratief recht van
    Nederlands-Indi&amp;euml;, Suriname en Cura&amp;ccedil;ao - later werd
    hieraan de algemene staatsleer toegevoegd - aan de Leidse
    universiteit, was een welkome terugkeer naar de wetenschap. Hij
    nam op 7 oktober 1947 ontslag als lid van de Tweede Kamer en
    aanvaardde op 31 oktober 1947 het hem al in 1933 toegedachte
    hoogleraarsambt met een oratie over 
    &lt;em&gt;Wegen der rechtswetenschap&lt;/em&gt;

    .&lt;/p&gt;
&lt;p&gt;Veel studenten heeft Logemann niet meer gehad. Het meeste
    van wat hij gepubliceerd had en nog zou publiceren, verloor al
    bij zijn leven door de ontwikkelingen in Indonesi&amp;euml; elke
    actualiteit. Zelf schreef hij in 1964 aan Van Mook,
    terugblikkend op het Leidse professoraat dat hij twee jaar
    eerder had neergelegd, dat het hem 'wel bevrediging' had
    gegeven, 'al droeg de beoefening van het koloniaal staatsrecht
    wel sterk het karakter van de verdediging van een laatste
    schans'. Plichtsbesef kenmerkte een loopbaan waaraan een zekere
    tragiek niet kan worden ontzegd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Logemann in de Tweede Afdeling van het
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;W. van Ham-Wagner en J.H. Peters, 'Publikaties van prof.dr.
    J.H.A. Logemann', in 
    &lt;em&gt;Bestuurswetenschappen&lt;/em&gt;

    (1962) 95-99. Aanvullingen op deze lijst in de onder A genoemde
    collectie-Logemann, inv.nr. 184.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;Nieuwe Rotterdamse Courant&lt;/em&gt;

  , 17-11-1969, 
  &lt;em&gt;Leidsch Dagblad&lt;/em&gt;

  , 17-11-1969 en W.F. Prins, in 
  &lt;em&gt;Jaarboek der Koninklijke Nederlandse Akademie van
  Wetenschappen 1969-1970&lt;/em&gt;

  (Amsterdam, 1970) 294-298; J.W. Meyer Ranneft, 'Professor
  Logemann en het adatgrondrecht voor Nederlanders', in 
  &lt;em&gt;Koloniale Studi&amp;euml;n&lt;/em&gt;

  (1938) 499-512; F.M. van Asbeck en R.D. Kollewijn, 'Logemann en
  het Indisch staatsrecht', in 
  &lt;em&gt;Bestuurswetenschappen&lt;/em&gt;

  (1962) 3-11; 
  &lt;em&gt;Herinneringen van jhr. mr. B.C. de Jonge met brieven uit zijn
  nalatenschap&lt;/em&gt;

  . Uitg. door S.L. van der Wal (Utrecht, 1968); C. Smit, 
  &lt;em&gt;De dekolonisatie van Indonesi&amp;euml;. Feiten en
  beschouwingen&lt;/em&gt;

  (Groningen, 1976); F.J.F.M. Duynstee en J. Bosmans, 
  &lt;em&gt;Het kabinet Schermerhorn-Drees&lt;/em&gt;

  (Assen, 1977); Jan Bank, 
  &lt;em&gt;Opkomst en ondergang van de Nederlandse Volksbeweging
  (NVB)&lt;/em&gt;

  (Deventer, 1978); Madelon de Keizer, 
  &lt;em&gt;De gijzelaars van Sint Michielsgestel. Een elite-beraad in
  oorlogstijd&lt;/em&gt;

  (Alphen aan den Rijn, 1979); Elsbeth Locher-Scholten, 
  &lt;em&gt;Ethiek in fragmenten. Vijf studies over koloniaal denken en
  doen van Nederlanders in de Indonesische archipel, 1877-1942&lt;/em&gt;

  (Utrecht, 1981); Sytze van der Zee, 
  &lt;em&gt;De gouden hoek van Buchenwald&lt;/em&gt;

  (Alphen aan den Rijn, 1982); H. van den Brink, 'Johann Heinrich
  Adolf Logemann (1892-1969)', in 
  &lt;em&gt;Zestig juristen. Bijdragen tot een beeld van de geschiedenis
  der Nederlandse rechtswetenschap&lt;/em&gt;

  . Onder red. van T.J. Veen en P.C. Kop (Zwolle, 1987) 324-327;
  J.J.P. de Jong, 
  &lt;em&gt;Diplomatie of strijd. Een analyse van het Nederlands beleid
  tegenover de Indonesische Revolutie 1945-1947&lt;/em&gt;

  (Meppel [etc.], 1988); C. Fasseur, 
  &lt;em&gt;De Indologen. Ambtenaren voor de Oost 1825-1950&lt;/em&gt;

  (Amsterdam, 1993).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1969-1970&lt;/i&gt; (Amsterdam 1970) afbeelding tegenover pagina 294.&lt;/p&gt;






&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

