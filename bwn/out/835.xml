<biodes version="1.0">
  <fileDesc>
    <title>Iongh, Adriana Willemina de (1901-1982)</title>
    <ref target="http://resources.huygens.knaw.nl/bwn1880-2000/lemmata/bwn5/iongh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">iongh</idno>
    <persName><name type="geslachtsnaam">Iongh</name>, Adriana Willemina de</persName>
    <sex value="2"/>
    <event type="birth" when="1901"/>
    <event type="death" when="1982"/>
    <state type="occupation">historica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/iongh.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Iongh, Adriana Willemina de&lt;/strong&gt;, historica en diplomate (Dordrecht 8-3-1901 - Londen (Groot-Brittanni&amp;euml;) 3-3-1982). 
Dochter van Willem de Iongh, assuradeur, en Catharina
  Geertruida Brand,
  

  diplomate.
  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/iongh.jpg' alt='afbeelding van Iongh, Adriana Willemina de'&gt;Adriana Willemina - Jane, zoals ze zich later, naar verluidt
    uit bewondering voor de Engelse schrijfster Jane Austen, zou
    noemen - groeide samen met een jongere broer op in een weinig
    bemiddeld, enigszins artistiek gezin. Op het Dordtse Johan de
    Witt-Gymnasium kreeg zij de kans haar honger naar literatuur te
    stillen en leefde ze zich uit in het schrijven van opstellen.
    Na het eindexamen, in 1919, ging Jane aan de Universiteit van
    Amsterdam letteren studeren. Zij werd er actief lid van het
    Amsterdamsch Studentencorps en van de Amsterdamsche
    Studenten-Toneel-Vereeniging. In deze tijd kreeg zij een
    relatie met de vermogende rechtenstudente Rimke Zoethout. Vanaf
    1923 woonden de twee samen. Hoewel hun directe omgeving op de
    hoogte was, werd over hun verhouding nooit gesproken.&lt;/p&gt;
&lt;p&gt;Na het kandidaatsexamen koos Jane de Iongh geschiedenis als
    hoofdvak. Haar leermeester was de erudiete, maar voor haar niet
    bijster inspirerende historicus H. Brugmans. De
    doctoraalscriptie waarop zij op 14 april 1924 bij hem
    afstudeerde, had de Italiaanse renaissance als onderwerp. Kort
    hierna schreef De Iongh in opdracht van de Vereeniging voor den
    Effectenhandel het 
    &lt;em&gt;Gedenkboek 1876-1926&lt;/em&gt;

    , dat in 1926 verscheen. Deze jubileumuitgave - haar eerste
    publicatie - was een gedegen bedrijfsgeschiedenis, die zij in
    een ruime economische en sociaal-politieke context plaatste.
    Het 
    &lt;em&gt;Gedenkboek&lt;/em&gt;

    leverde haar een betrekking op bij het bankiershuis Hope &amp;amp;
    Co., maar zij bleef er niet lang, omdat ze een dissertatie
    wilde schrijven.&lt;/p&gt;
&lt;p&gt;Op 29 november 1927 promoveerde Jane de Iongh bij Brugmans
    op 
    &lt;em&gt;Erasmus' denkbeelden over staat en regeering&lt;/em&gt;

    , een onderwerp dat in het verlengde lag van haar
    oorspronkelijke belangstelling voor de renaissance. Naar
    aanleiding van een van de stellingen bij haar dissertatie
    ondervroeg de hoogleraar N.W. Posthumus haar op het gebied van
    de economische geschiedenis. Haar overtuigende argumentatie
    bracht hem ertoe De Iongh na afloop een baan aan te bieden bij
    het Nederlandsch Economisch-Historisch Archief (NEHA) als
    biliothecaris van de economisch-historische bibliotheek in
    oprichting. In die hoedanigheid leverde De Iongh een aandeel in
    de organisatie van de Internationale Economisch-Historische
    Tentoonstelling van 1929. Deze tentoonstelling was een eerste
    poging om het economisch leven, zoals kunstenaars dat vanaf de
    14de eeuw in beeld hadden gebracht, aanschouwelijk te maken.
    Het 
    &lt;em&gt;Memorial book of the international exhibition of economic
    history&lt;/em&gt;

    uit 1929, dat zij samen met Posthumus schreef, vormde hiervan
    het eerste resultaat.&lt;/p&gt;
&lt;p&gt;Allengs raakte Jane de Iongh steeds nauwer betrokken bij het
    NEHA: van 1931 tot en met 1934 maakte zij deel uit van het
    algemeen en het dagelijks bestuur. Door deze activiteiten en
    door haar publicaties behoorde ze tot de kleine groep van
    professionele historici die gedurende het interbellum in
    Nederland de bedrijfsgeschiedenis beoefende. Van haar studie 
    &lt;em&gt;Van Gelder Zonen (1784-1934)&lt;/em&gt;

    verscheen in 1934 zowel een populaire als een wetenschappelijke
    versie. De geschiedenis van distilleerderij Bols die De Iongh
    omstreeks 1938 schreef - een manuscript van driehonderd
    bladzijden - mocht niet worden gepubliceerd. De historica kon
    tot grote teleurstelling van de opdrachtgever niet aantonen dat
    de firma in 1575 gesticht was, het jaartal waarmee Bols steeds
    trots had geadverteerd.&lt;/p&gt;
&lt;p&gt;In april 1935 nam Jane de Iongh ontslag als bibliothecaris
    van het NEHA, om bestuurslid van zowel het Internationaal
    Instituut voor Sociale Geschiedenis (IISG) als het
    Internationaal Archief voor de Vrouwenbeweging (IAV) te worden.
    Door de feministe Rosa Manus was zij ge&amp;iuml;nteresseerd
    geraakt in de vrouwenbeweging. Zij vatte het plan op hieraan
    een uitvoerige historische studie te wijden, waarvoor ze
    onderzoek verrichtte in Groot-Brittanni&amp;euml; en Frankrijk.
    Waarschijnlijk kon ze zich deze beslissing veroorloven dankzij
    de financi&amp;euml;le steun van haar vriendin. De monografie die
    haar voor ogen stond, zou De Iongh echter om onbekende redenen
    nooit schrijven. Wel publiceerde zij in 1936 de brochure 
    &lt;em&gt;Documentatie van de geschiedenis der vrouw en der
    vrouwenbeweging&lt;/em&gt;

    , waarin zij onder meer historici verweet de rol van vrouwen in
    de geschiedenis te reduceren tot die van 'echtgenoote of
    geliefde van een beroemd man, als de inspiratrice, die het
    ''cherchez la femme'' ons aanraadt steeds te vermoeden in de
    schaduw van de groote figuren der historie' (12). Intrigerend
    is ook de introductie van het begrip 'geslacht', dat volgens
    haar een nieuw licht op de geschiedenis zou kunnen werpen.&lt;/p&gt;
&lt;p&gt;Hoewel zij zichzelf niet als feministe kenschetste, was Jane
    de Iongh zich tijdens de economische crisis van de jaren dertig
    scherp bewust geworden van de kwetsbare positie van vrouwen.
    Zij werd lid van de Nederlandsche Vereeniging voor
    Vrouwenbelangen en Gelijk Staatsburgerschap, van het hiervan
    deel uitmakende Jongeren Werk Comit&amp;eacute;, en van de
    Vrouwengroep van de Liberale Staatspartij 'De Vrijheidsbond'.
    Ook als journaliste spande De Iongh zich in voor de
    vrouwenbeweging. Van haar hand verschenen tussen 1935 en 1938
    elf artikelen voor de vrouwenpagina in 
    &lt;em&gt;De Groene Amsterdammer&lt;/em&gt;

    ; tussen 1945 en 1948 publiceerde zij in het 
    &lt;em&gt;Algemeen Handelsblad&lt;/em&gt;

    , naast bijdragen over sociaal-politieke gebeurtenissen, over
    vrouwenzaken.&lt;/p&gt;
&lt;p&gt;In de tweede helft van de jaren dertig ontwikkelde Jane de
    Iongh zich tot een bekende en gerespecteerde Amsterdamse
    persoonlijkheid. Mede door haar inspanningen werd in september
    1938 in de hoofdstad het Korps Vrouwelijke Vrijwilligers (KVV)
    opgericht. Deze op militaire leest geschoeide organisatie
    bereidde Amsterdamse vrouwen voor op de verdediging van het
    thuisfront tijdens een oorlog. Gestoken in uniform werden ze
    opgeleid tot het verrichten van taken bij de
    luchtbeschermingsdienst, de verbindings- en vervoersdienst -
    zij leerden vrachtauto rijden - en de huishoudelijke en sociale
    dienst. In het KVV trachtte De Iongh haar denkbeelden over
    vrouwenemancipatie te verwezenlijken. Zij streefde naar een
    'completer staatsburgerschap' van vrouwen, dat zowel uit
    rechten als uit plichten moest bestaan. Het Amsterdamse
    initiatief vond in twaalf andere steden navolging, en men
    overwoog al een landelijke organisatie in het leven te roepen
    toen de oorlog uitbrak.&lt;/p&gt;
&lt;p&gt;De Duitse inval in mei 1940 betekende de vuurdoop voor het
    Korps. Het nam de verzorging van gewonden en de opvang van
    vluchtelingen ter hand en regelde de voedselvoorziening, totdat
    het KVV op 31 januari 1941 door de bezetter werd opgeheven.
    Ondergronds werkte De Iongh echter verder aan een nieuwe
    landelijke organisatie: de Unie van Vrouwelijke Vrijwilligers
    (UVV). Hiervan werden in het geheim verschillende, over het
    gehele land verspreide afdelingen opgericht. Op de
    bevrijdingsdag telde de UVV tweehonderd afdelingen die hun
    bijdrage leverden aan de wederopbouw; De Iongh werd presidente,
    M.A.M. Klomp&amp;eacute; vice-presidente. Kort daarvoor had koningin
    Wilhelmina ermee ingestemd beschermvrouwe van de UVV te worden.
    Ten slotte vervulde De Iongh als initiatiefneemster in 1944 ook
    een voorname rol bij de totstandkoming van het Nederlandsche
    Vrouwen Comit&amp;eacute; (NVC), dat fungeerde als een koepel die
    vrouwenorganisaties van uiteenlopende levensbeschouwelijke en
    confessionele gezindten bij elkaar bracht. UVV en NVC kunnen
    dan ook als de eerste geslaagde 'doorbraakpogingen' worden
    gezien.&lt;/p&gt;
&lt;p&gt;Tijdens de Duitse bezetting bestond er bij het lezerspubliek
    grote behoefte aan cultuurhistorische werken over het
    vaderlandse verleden. Daartoe aangespoord door uitgeverij
    Querido schreef Jane de Iongh twee biografie&amp;euml;n over de
    twee regentessen die in de eerste helft van de 16de eeuw namens
    keizer Karel V het bestuur over de Nederlanden uitoefenden. In
    1941 verscheen 
    &lt;em&gt;Margaretha van Oostenrijk&lt;/em&gt;

    , een jaar later gevolgd door het eerste deel van de
    levensbeschrijving (tot 1530) van 
    &lt;em&gt;Maria van Hongarije&lt;/em&gt;

    . Voor deze twee werken baseerde De Iongh zich - gezien de
    oorlogsomstandigheden vermoedelijk noodgedwongen - alleen op
    secundaire literatuur. Voor het na de bezetting, in 1951,
    verschenen tweede deel van 
    &lt;em&gt;Maria van Hongarije&lt;/em&gt;

    zou zij verscheidene bronnenpublicaties raadplegen.&lt;/p&gt;
&lt;p&gt;Jane de Iongh combineerde een literaire stijl met degelijke
    geschiedschrijving. Zij wilde echter geen historische romans
    schrijven. Haar boeken moesten gebaseerd zijn op
    historisch-wetenschappelijk onderzoek. Fictieve dialogen komen
    in de regentessenbiografie&amp;euml;n dan ook niet voor. De
    karakters zijn vaak subtiel getekend en steeds geplaatst in de
    historische context, die in 
    &lt;em&gt;Maria van Hongarije&lt;/em&gt;

    evenwel overheerst. Een nieuwe interpretatie van de politieke
    geschiedenis van de Nederlanden hebben de boeken niet
    geboden.&lt;/p&gt;
&lt;p&gt;Kort na de bevrijding overkwam Jane de Iongh een
    onverkwikkelijke affaire. In een artikel in 
    &lt;em&gt;Algemeen Handelsblad&lt;/em&gt;

    (10-10-1945) vertelde zij over de manier waarop het NVC in de
    oorlog de geest van verzet onder de Nederlandse vrouwen had
    aangewakkerd. Posthumus stuurde daarop een brief naar de
    besturen van het IISG en het NVC, waarin hij De Iongh verweet
    dat haar in 1940 verschenen boek 
    &lt;em&gt;De vrouwen van morgen&lt;/em&gt;

    juist doortrokken was van een 'geest van aanpassing aan en
    navolging van het Duitsche systeem'. Uit lafheid zou zij
    'schandaligerwijs' de 'Jodin dr. Aletta Jacobs niet genoemd'
    hebben. De Amsterdamse hoogleraar eiste haar verwijdering uit
    het IISG-bestuur. In zijn ogen was zij 'onwaardig' verder lid
    van het bestuur te zijn. De Iongh schreef daarop een
    'verweerschrift'. Het NVC zag geen reden haar politieke
    betrouwbaarheid in twijfel te trekken. Ook bij het IISG-bestuur
    kreeg Posthumus - wiens motieven nogal persoonlijk van aard
    leken te zijn - niet veel gehoor voor zijn actie. In 1947 kwam
    trouwens aan De Ionghs bestuurslidmaatschap van het IISG
    statutair een einde en raakte de zaak op de achtergrond.&lt;/p&gt;
&lt;p&gt;Ondanks deze uiterst onaangename kwestie verliep Jane de
    Ionghs carri&amp;egrave;re voorspoedig. Na in 1946 te zijn afgetreden
    als presidente van de UVV, werd zij in 1948 attach&amp;eacute; voor
    Onderwijs, Kunsten en Wetenschappen in Londen, een functie die
    zij tien jaar lang zou uitoefenen. Tijdens deze arbeidzame
    jaren op de Nederlandse ambassade verlangde zij er gaandeweg
    steeds meer naar al haar tijd te besteden aan het voltooien en
    vervolmaken van haar belangwekkende studie over de 'Regentessen
    der Nederlanden'. Begin 1958 trad De Iongh uit dienst. In
    verband met een kwakkelende gezondheid woonde zij tijdelijk in
    het Zuid-Franse Saint-Paul-de-Vence, in het huis van haar
    nieuwe vriendin. De relatie met Rimke Zoethout, met wie zij in
    Londen had samengewoond, had ze omstreeks 1954 voor deze vrouw
    uit de Britse high-societykringen verbroken.&lt;/p&gt;
&lt;p&gt;Mede steunend op in Itali&amp;euml; verricht archiefonderzoek
    verscheen eindelijk in 1965 de biografie van de derde regentes:
    
    &lt;em&gt;Madama. Margaretha van Oostenrijk, hertogin van Parma en
    Piacenza, 1522-1586&lt;/em&gt;

    . Op verzoek van Querido wijdde Jane de Iongh zich vervolgens
    aan een grondige bewerking van de eerste twee delen van de
    trilogie, waarover ze, geplaagd door ziekte en belemmerd door
    talloze verhuizingen, vijftien jaar zou doen. De feestelijke
    presentatie in april 1981 - &amp;eacute;&amp;eacute;n jaar voor haar dood -
    van de drie geheel herziene delen in een fraaie editie moet
    voor de inmiddels tachtigjarige auteur de bekroning van al haar
    inspanningen zijn geweest. Ondanks haar betekenis op
    emancipatorisch, organisatorisch en historiografisch terrein
    zou De Iongh vooral aan deze drie boeken blijvende bekendheid
    ontlenen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties o.a. samen met
    M. Kohnstamm de fotoboeken 
    &lt;em&gt;Wilhelmina. Een levensgeschiedenis in foto's&lt;/em&gt;

    (Amsterdam 1948) en 
    &lt;em&gt;Aanschouw de jaren 1900-1950. Een halve eeuw in beeld&lt;/em&gt;

    (Amsterdam 1949). Een (bijna volledige) bibliografie van De
    Iongh in de onder L genoemde doctoraalscriptie van Den
    Hartog.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Annel&amp;egrave;n [= H&#233;l&#232;ne van Meekren en Anna Holdert-Zuikerberg], 'Vrouwen die op de bres willen staan. Om te voorkomen,
  te beschermen en te redden', in 
  &lt;em&gt;Algemeen Handelsblad&lt;/em&gt;

  , 21-1-1939; interview door A[driaan] v[an] d[er] V[een], in 
  &lt;em&gt;Nieuwe Rotterdamse Courant&lt;/em&gt;

  , 14-4-1951; Elka Schrijver, 'Dr Jane de Iongh. Nederlands
  culturele attach&amp;eacute; te Londen', in 
  &lt;em&gt;Algemeen Handelsblad&lt;/em&gt;

  , 23-4-1955; 'Rede van dr. Jane de Iongh uitgesproken door
  mevrouw E. van Hall-Nijhoff', in 
  &lt;em&gt;Raad en Daad. Maandblad van de Unie van Vrijwilligers&lt;/em&gt;

  25 (1970) 6/7 (juni/juli) 8-10; interview door An Melcherts, 
  &lt;em&gt;ibidem&lt;/em&gt;

  35 (1980) 5 (mei) 3-7; Thea den Hartog, Waar mijn schrijftafel
  staat, is mijn vaderland. Leven en werk van historica dr. Jane de
  Iongh (1901-1982) [Ongepubliceerde doctoraalscriptie, Erasmus
  Universiteit Rotterdam] (Rotterdam 1991); idem, 'Jane de Iongh
  (1901-1982). De historische verbeelding van het feminisme', in 
  &lt;em&gt;Jaarboek voor Vrouwengeschiedenis&lt;/em&gt;

  14 (1994) 181-192; Ernest Hueting, 
  &lt;em&gt;Vrijwillig. Een halve eeuw UVV&lt;/em&gt;

  (Zutphen 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Jaarboek voor Vrouwengeschiedenis&lt;/em&gt;

  14 (1994) 183 [De Iongh omstreeks 1953; gedeelte van een foto in
  familiebezit].&lt;/p&gt;
&lt;p&gt;M. Grever&lt;/p&gt; 
&lt;dtml-var bwn_footer&gt;</text>
  </biography>
</biodes>

