<biodes version="1.0">
  <fileDesc>
    <title>Schmier, Hyginus Johannes Jacobus Gerardus (1852-1915)</title>
    <ref target="http://resources.huygens.knaw.nl/bwn1880-2000/lemmata/bwn5/schmier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schmier</idno>
    <persName><name type="geslachtsnaam">Schmier</name>, Hyginus Johannes Jacobus Gerardus</persName>
    <sex value="1"/>
    <event type="birth" when="1852"/>
    <event type="death" when="1915"/>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/schmier.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schmier, Hyginus Johannes Jacobus Gerardus&lt;/strong&gt;, opera- en concertzanger (Leiden 5-1-1852 - Heerenveen 21-4-1915). 
Zoon van Johannes Hermanus Hendrikus Schmier, koopman, en
  Engelina Catharina Cornilia van Wensen. Gehuwd op 23-7-1912 met
  Jozephina Maria Kerstens (1871-1934), pianiste. Dit huwelijk
  bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/schmier.jpg' alt='afbeelding van Schmier, Hyginus Johannes Jacobus Gerardus'&gt;Johan Schmier ontving in Leiden zijn eerste zang- en
    pianolessen van N.F. Taverne. Later, tijdens zijn studie aan
    het rooms-katholiek gymnasium te Katwijk aan den Rijn, werd
    zijn belangstelling voor kerkmuziek ontwikkeld. In januari 1877
    nam zijn zangcarri&amp;egrave;re een aanvang met het zingen bij een
    offici&amp;euml;le plechtigheid in de Leidse Onze-Lieve-Vrouwekerk.
    Om zich van een vast inkomen te verzekeren bleef hij nog enige
    jaren handelsreiziger, het laatst als vertegenwoordiger in
    elixers voor de firma Catz in Nieuwe Pekela.&lt;/p&gt;
&lt;p&gt;In 1880 besloot de toen 28-jarige Schmier zich geheel aan de
    zangkunst te wijden. Hij wilde operazanger worden en nam
    zanglessen bij G.A.J. Goudal in Den Haag. Het jaar daarop
    vertrok hij naar Brussel om zich daar als baszanger te
    verbinden aan de opera van de Koninklijke Muntschouwburg.
    Schmier debuteerde er als 'de priester' in de opera 
    &lt;em&gt;l'Africaine&lt;/em&gt;

    van G. Meyerbeer. Terzelfder tijd liet hij zich in Brussel
    verder bijscholen door de conservatoriumdocent Henri Warnots en
    ontving hij in Parijs zang- en theaterlessen van L&amp;eacute;on
    Gresse.&lt;/p&gt;
&lt;p&gt;Na enige jaren keerde Schmier in Nederland terug. De
    operadirecteur J.G. de Groot wist hem te engageren voor diens
    Hollandsch Opera-Gezelschap, dat in de Amsterdamse
    Parkschouwburg zijn onderdak had. Op 22 januari 1887 debuteerde
    Schmier hier in zijn rol van 'Dancaire' in 
    &lt;em&gt;Carmen&lt;/em&gt;

    van G. Bizet. Daarna oogstte hij veel roem met zijn
    vertolkingen van de kardinaal in 
    &lt;em&gt;De jodin&lt;/em&gt;

    van J.F. Hal&amp;eacute;vy en van 'Marcel' in 
    &lt;em&gt;De Hugenoten&lt;/em&gt;

    van G. Meyerbeer. Zijn diepe, forse stemgeluid bleek zich
    uitstekend te lenen voor deze rollen. Vanaf 1890 ging Schmier
    zich toeleggen op een carri&amp;egrave;re als concertzanger en
    zangleraar. Tevens werd hij dirigent van zangverenigingen,
    waaronder het mannenkoor 'Kunst en Broederschap', waarmee hij
    tijdens een internationaal concours te Keulen in 1891 de eerste
    prijs behaalde.&lt;/p&gt;
&lt;p&gt;In 1892 ging Schmier naar Parijs, waar hij een vaste
    aanstelling kreeg als baszanger van de kerk
    Saint-Germain-des-Pr&amp;eacute;s. Bovendien trad hij in Frankrijk op
    als operazanger en werd hij ten slotte benoemd tot 'professeur
    de chant' aan een Parijse theaterschool. Vanaf september 1893
    zong Schmier weer doorlopend in Amsterdam bij het
    operagezelschap van De Groot. Na de geruchtmakende teloorgang
    van dit ensemble in maart 1895 en de daaropvolgende mislukte
    poging van de solisten de onderneming nog enige tijd op eigen
    initiatief voort te zetten, kwam de populaire zanger terecht
    bij de Nederlandsche Opera van C. van der Linden, die zich al
    eerder had afgescheiden van De Groot. Hier vervulde Schmier een
    tiental gastrollen. Daarnaast zong hij vaak als solist en
    maakte hij concertreizen. Bovendien schreef hij in 1895/1896
    muziekrecensies voor de 
    &lt;em&gt;Amsterdamsche Courant&lt;/em&gt;

    en van 1895 tot 1897 biografie&amp;euml;n van bekende zangers in
    het weekblad 
    &lt;em&gt;De Kunstwereld&lt;/em&gt;

    . Ook heeft Schmier in de loop der jaren verscheidene Franse
    opera's in het Nederlands vertaald, waarvan er later enige in
    druk verschenen zijn. In september 1896 werd hij als vaste
    kracht in het operagezelschap van Van der Linden opgenomen.&lt;/p&gt;
&lt;p&gt;In juli 1897 zette De Groot in Amsterdam een nieuwe
    opera-onderneming op stapel: de soci&amp;euml;taire Noord- en
    Zuid-Nederlandsche Opera-Vereeniging. Hij vond Schmier bereid
    toe te treden, niet alleen als zanger, maar ook als
    medebestuurder en muzikaal adviseur. Al binnen enkele maanden
    liep deze lichtvaardig opgezette onderneming op de klippen. Met
    het merendeel van zijn collega's, van wie de meesten uit
    Vlaanderen afkomstig waren, vertrok Schmier toen naar
    Antwerpen, waar hij opgenomen werd in het Nederlandsch Lyrisch
    Tooneel. Hier kreeg Schmier voor het eerst de gelegenheid
    rollen te vertolken in opera's van R. Wagner, maar omdat zijn
    bulderend basgeluid ongeschikt bleek voor deze hoog geschreven
    mannenrollen, werd het geen succes. Twee jaar hield hij het uit
    in Antwerpen. In 1899 verhuisde hij opnieuw naar Parijs, waar
    hij opnieuw kerkzanger in de Saint-Germain-des-Pr&amp;eacute;s
    werd.&lt;/p&gt;
&lt;p&gt;Na een half jaar zocht Schmier zijn heil weer in Nederland.
    Als concertzanger maakte hij met collega-artiesten tournees
    door het hele land en door het Duitse Rijngebied. Vanaf de
    zomer van 1901 beproefde Schmier zijn geluk bij het
    Amsterdamsch Lyrisch Tooneel. Bij dit gezelschap verwierf hij
    roem, onder andere met zijn creatie van 'Generaal Boem' in 
    &lt;em&gt;De groothertogin van Gerolstein&lt;/em&gt;

    van J. Offenbach. Deze onderneming ging eveneens roemloos ten
    onder, zodat de door tegenspoed achtervolgde Schmier in het
    voorjaar van 1903 opnieuw op straat kwam te staan. Hij bleef in
    Amsterdam wonen en vond wederom een bestaan als zangleraar.
    Zijn bekendste leerling uit deze periode was de latere
    koordirigent Julius Susan. Ook bleef Schmier als zanger
    optreden. Zo was hij jarenlang als solist op zondagen en bij
    plechtigheden te horen met het koor 'Ad Majorem Dei Gloriam' in
    de kerk van de Heilige Franciscus Xaverius ('de Krijtberg') in
    Amsterdam.&lt;/p&gt;
&lt;p&gt;Al veel eerder was Schmier begonnen werkjes van bekende
    dichters van muziek - voor zang en piano - te voorzien, zoals
    'Het Vinckenet' van Jacob Cats, 'De Pruimenboom' en 'Flipje, de
    vader en de tuinman' van Hi&amp;euml;ronymus van Alphen, 'De
    Zelfmoordenaar' van Piet Paaltjens, 'De Leeuw' van De
    Schoolmeester en 'Ode aan de Stokvisch' van Koos Speenhoff.
    Wanneer hij geen engagement had, voorzag Schmier in zijn
    levensonderhoud met het zelf voordragen van deze doorgaans
    humoristische zangstukjes, waarbij hij zichzelf aan de vleugel
    begeleidde. Bij zijn collega-kunstenaars altijd al vermaard om
    zijn dolle invallen en snaakse grappen, deed hij met zijn
    komische voorkomen en optreden de zaal vaak krom liggen van het
    lachen. Vooral zijn 'Ode aan de Snert' was een daverend
    succes.&lt;/p&gt;
&lt;p&gt;Deze optredens in alle uithoeken van het land - vaak als
    naprogramma bij de uitvoering van een toneel-, zang- of
    muziekvereniging - bezorgden Schmier grote populariteit. Al
    vanaf 1882 werden zijn geestige muziekstukjes in druk
    uitgegeven, aanvankelijk onder het pseudoniem J. Peakeln. In
    1907 werden zij gebundeld in 
    &lt;em&gt;Proeven van naturalistische muziek&lt;/em&gt;

    . Een ander humoristisch werk dat door Schmier op onnavolgbare
    wijze werd voorgedragen was 'De Schipbreuk' van De
    Schoolmeester, getoonzet door Johan Wagenaar, waarin hij soms
    met de sopraan Catharina van Rennes optrad. Vanaf 1891 heeft
    hij als 'Sinterklaas' gezongen in Bernard Zweers'
    'Sinterklaascantate' op een tekst van A.L. de Rop; hij werd
    daarbij begeleid door het Concertgebouworkest.&lt;/p&gt;
&lt;p&gt;In de zomer van 1911 was Schmier gevraagd op te treden als
    de dikke, goedhartige burgemeester van het 'Oud-Hollandsche
    Marktplein', een volksvermaak in de tuin van het Paleis voor
    Volksvlijt te Amsterdam. Schmiers oubollige optreden en gevatte
    toespraken ontketenden menige lachsalvo bij het toegestroomde
    publiek. Ook op andere plaatsen in den lande heeft men Schmier
    in dezelfde creatie kunnen aanschouwen.&lt;/p&gt;
&lt;p&gt;Ondanks de lauweren die Schmier als zanger oogstte, bleef
    kritiek hem niet bespaard: zijn stem bleek ongeschikt voor de
    hoge registers en werd als onbuigzaam beoordeeld. Bovendien is
    het hem nooit goed gelukt zijn spraakgebrek - waardoor hij de
    letters 'r', 's' en 'z' moeilijk uitsprak - te overwinnen.&lt;/p&gt;
&lt;p&gt;Johan Schmier - wiens achternaam overigens niets heeft uit
    te staan met de toneelterm 'schmieren' - kende vele tegenslagen
    in zijn chaotisch verlopen artiestenloopbaan. Hij gaf echter
    nooit op en vond altijd blijmoedig een uitweg uit zijn benarde
    omstandigheden. Op zijn zestigste liet hij zich verschillende
    levensverzekeringen uitbetalen. Hij trad toen in het huwelijk
    en ging van zijn rust genieten in zijn nieuw gekochte villa
    'Levenslust' in Heerenveen, ofschoon hij nog wel koordirigent
    bleef en muzieklessen gaf. Na het uitbreken van de Eerste
    Wereldoorlog trad hij geregeld op voor de gemobiliseerde
    soldaten. De dood van de ijzersterke zanger op 63-jarige
    leeftijd kwam onverwacht. Bloedvergiftiging als gevolg van het
    wegsnijden van een vereelting aan een voet werd hem
    noodlottig.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van Schmiers belangrijkste composities in de
    onder L genoemde publicatie van Letzer.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;De Telegraaf&lt;/em&gt;

  , 22-1-1915 (ocht.) en 
  &lt;em&gt;De Muziekbode&lt;/em&gt;

  , 30 (1915) 67-68 en 197: lemma door J.H. Letzer, in 
  &lt;em&gt;Muzikaal Nederland, 1850-1910&lt;/em&gt;

  (Utrecht 1911) 157-158; Henk van Gelder, 'Mensen als de heer
  Schmier', in 
  &lt;em&gt;NRC Handelsblad&lt;/em&gt;

  , 17-2-1996; 
  &lt;em&gt;Annalen van de operagezelschappen in Nederland, 1886-1995&lt;/em&gt;

  (Amsterdam [1996]).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Caecilia. Maandblad voor Muziek&lt;/em&gt;

  72 (1915) tegenover p. 124&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

