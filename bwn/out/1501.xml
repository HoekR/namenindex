<biodes version="1.0">
  <fileDesc>
    <title>Reuther, Anthonie Ernst (1819-1889)</title>
    <ref target="http://resources.huygens.knaw.nl/bwn1880-2000/lemmata/bwn3/reuther"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reuther</idno>
    <persName><name type="geslachtsnaam">Reuther</name>, Anthonie Ernst</persName>
    <sex value="1"/>
    <event type="birth" when="1819"/>
    <event type="death" when="1889"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reuther, Anthonie Ernst&lt;/strong&gt;, minister van Oorlog en Tweede-Kamerlid ('s-Gravenhage 16-5-1819 - 's-Gravenhage 27-4-1889).

  Zoon van Jan Pieter Reuther, generaal-majoor, en Marguerite
  Louise Papon. Gehuwd in 1847 met Fran&amp;ccedil;oise Christine
  Marianne List. Uit dit huwelijk werden geen kinderen geboren. Na
  haar overlijden (31-10-1849) gehuwd op 11-1-1854 met Adriana
  Antonia Barbara Helena Camp. Uit dit huwelijk werden 3 zoons en 2
  dochters geboren.
  

  

  
  &lt;/p&gt;
&lt;p&gt;Anthonie Ernst was afkomstig uit een rooms-katholieke
    familie van beroepsmilitairen. Zijn vader had eerst in het
    leger van Napoleon gediend en was daarna overgestapt in dienst
    van koning Willem I. Nauwelijks acht jaar oud verloor Anthonie
    Ernst zijn moeder, die met hem zeven jonge kinderen achterliet.
    Zijn vader stierf voordat Anthonie vijftien jaar werd. Enkele
    maanden na diens dood nam de wees geworden zoon in september
    1834 als kanonnier dienst in het korps Nationale Militie, dat
    het kaderpersoneel leverde voor het leger. In de praktijk kreeg
    hij aldus de opleiding tot officier bij het wapen der
    artillerie. In mei 1839 volgde de afsluiting ervan met de
    benoeming tot tweede luitenant. Gewaardeerd om zijn technische
    en praktische kennis werd hij in 1846 overgeplaatst naar de
    Staf van de Artillerie en ingedeeld bij de Artillerie Stapel en
    Constructie Magazijnen in Delft.&lt;/p&gt;
&lt;p&gt;Na zijn huwelijk eind 1847 met de dochter van minister van
    Oorlog F.C. List - hetgeen zijn carri&amp;egrave;re niet geschaad zal
    hebben - kreeg hij de interessante opdracht in Zweden nieuw
    geschut te beproeven, dat krachtens een in mei 1848 gesloten
    contract door de geschutgieterij te Aker aan Nederland geleverd
    zou worden. In Stockholm overleed zijn vrouw, waarop Reuther in
    mei 1850 naar Nederland terugkeerde. Hij werd nu gedetacheerd
    bij de Inspectie der draagbare wapenen tot hij in januari 1853
    benoemd werd tot 'opzigter' bij de Geweerwinkel in Delft. In
    maart 1860 werd hij bevorderd tot kapitein en hoofd der
    wapenkeuringscommissie te Maastricht voor de aanschaf van
    geweren uit de werkplaatsen van P. Stevens en E.F.J. De
    Beaumont. In augustus 1864 keerde hij op eigen verzoek terug
    naar de vestingartillerie, waar hij zich o.a. bezighield met
    het schrijven van een studie over ijzer als grondstof voor
    vuurmonden. In 1868 werd hij ter bestudering van de nieuwste
    ontwikkelingen bij de artillerie naar o.a. Engeland en
    Frankrijk gezonden en daarop tot lid benoemd van de 'Commissie
    van proefneming'. Deze in 1866 ingestelde commissie was het
    belangrijkste keurings- en adviesorgaan van de minister op het
    gebied van de artillerie.&lt;/p&gt;
&lt;p&gt;Reuthers visie op de toenmalige geschutstechniek werd
    bevestigd door de gebeurtenissen van de Frans-Duitse oorlog. Na
    afloop ervan werd hij in maart 1871 bevorderd tot voorzitter
    van de commissie van proefneming. Bronzen achterlaadkanonnen
    werden daarop bij de artillerie ingevoerd en het stalen
    veldgeschut van Krupp werd beproefd. Bovendien werden de
    grensvestingen opgeheven en werd de nationale defensie
    geconcentreerd op de Nieuwe Hollandse Waterlinie. Deze snelle
    veranderingen op militair gebied ontmoetten veel kritiek bij
    kamerleden en artillerieofficieren, maar in twee brochures
    verdedigde Reuther in 1875 het mede op zijn advies door
    minister A.W.P. Weitzel gevoerde artilleriebeleid. Tevergeefs,
    want de minister moest onder een stortvloed van kritiek op de
    uitgaven, die hoger waren dan hij de Kamer had verteld, in
    april 1875 toch aftreden. Dit was Reuthers eerste kennismaking
    met de politiek.&lt;/p&gt;
&lt;p&gt;In april 1878 werd de in oktober 1876 tot kolonel benoemde
    Reuther aangesteld als sous-chef van de Afdeeling Artillerie op
    het departement van Oorlog, waar hij allereerst werkte aan de
    reorganisatie van de vestingartillerie. Na de val van het
    liberale kabinet-Kappeyne van de Coppello medio 1879, werd hij
    als enige rooms-katholiek in augustus aangezocht voor het
    kabinet-Van Lynden van Sandenburg. Dit kleurloos kabinet van
    vakmensen was door de Koning gewild en door de interne
    verdeeldheid onder de liberalen mogelijk. Reuther was, net als
    C.Th. baron Van Lynden, in de eerste plaats een pragmaticus.
    Hij bemoeide zich zo min mogelijk met politiek gevoelige
    kwesties en trachtte orde op militaire zaken te stellen. In
    &amp;eacute;&amp;eacute;n decennium was hij al de zeventiende minister van
    Oorlog. De meesten van zijn voorgangers waren wel in staat
    gebleken bevelen te geven, maar nauwelijks opgewassen tegen het
    parlementaire debat en politieke intriges. Ook maakte de
    grillige bemoeizucht van Willem III met militaire
    aangelegenheden de taak van de minister er niet gemakkelijker
    op. Reuthers zakelijk, serieus en welwillend optreden in de
    Kamer bezorgde hem al na zijn maidenspeech een hartelijk
    applaus, hetgeen uitzonderlijk was. In 1880 reorganiseerde hij
    allereerst het ministerie-Willem III honoreerde dit met zijn
    benoeming tot generaal-majoor - en het jaar daarop het leger
    zelf. Overtuigd van de waarde van de Vesting Holland, verhief
    hij het daarmee samenhangende defensiesysteem tot leidend
    beginsel. Het aantal eenheden in het leger bracht hij
    aanzienlijk terug met behoud van de totale sterkte. Hij
    bezuinigde door vereenvoudiging van de organisatie en door
    harmonisering van het vestingstelsel met het systeem van
    landsverdediging. Persoonlijke dienstplicht of verlenging van
    de verplichte krijgsdienst achtte hij niet noodzakelijk.
    Verbetering van de schutterijen in de 87 gemeenten waar die al
    bestonden en uitbreiding ervan tot 86 andere gemeenten met meer
    dan 4.000 zielen vond hij voor zijn defensiestelsel dringend
    gewenst. Deze volkswapening wilde hij tot stand brengen door
    zijn wetsontwerpen tot regeling der Nationale Militie en der
    Schutterijen. Deze zijn echter niet tot behandeling gekomen,
    wat minder aan de kundige bewindsman lag dan aan het kabinet.
    Het ontbrak het kabinet-Van Lynden aan samenhang. Bovendien had
    deze regering een slechte verhouding met de Kamer. Wel bracht
    Reuther, naast vele organisatorische en technische
    verbeteringen in het leger (bijv. invoering van stalen
    Krupp-kanonnen), een wet op de geneeskundige dienst van de
    landmacht tot stand.&lt;/p&gt;
&lt;p&gt;In februari 1883 kwam het kabinet ten val over een
    kieswetsontwerp. Na het ontslag van de ministers in april liet
    Reuther zich in mei pensioneren om aan de verkiezingsstrijd
    voor de Kamer mee te kunnen doen. Hij werd door het
    kiesdistrict Nijmegen kandidaat gesteld en gekozen ter
    opvolging van Ch.J.A. Heydenrijck, die lid van de Raad van
    State geworden was. Evenals zijn voorganger behoorde Reuther
    tot de conservatief, niet-Schaepmanniaans gezinde kamerleden.
    Zo verzette hij zich tegen grote uitbreiding van het kiesrecht
    en tegen algemene, persoonlijke dienstplicht. Bij zijn
    medeleden werd hij gewaardeerd om zijn rustig, vriendelijk en
    doordacht optreden.&lt;/p&gt;
&lt;p&gt;Na de grondwetsherziening van 1887, die de verkiezing van
    vele confessionele kamerleden door uitbreiding van het
    kiesrecht inluidde, werden H. Schaepman, P.G.J. van der Schriek
    (ook gepensioneerd generaal) en hij gekozen tot het leidende
    driemanschap van de katholieke kamerfractie (de zg. Katholieke
    Club). Tevens werd hij tweede voorzitter van de Kamer. Het was
    de derde maal dat hij in het presidium gekozen werd. In juni
    1888 werd hij door minister J. W. Bergansius in de
    Staatscommissie benoemd ter voorbereiding van de militaire
    dienstplicht. Met zijn twee katholieke medeleden, H. J.
    Brouwers (Roermond) en W. P. A. Mutsaers (Eindhoven), bracht
    hij een minderheidsnota uit bij het verslag van de commissie.
    In deze nota werd persoonlijke dienstplicht afgewezen en
    Reuthers oude stelsel van volkswapening aangeprezen. Kort na de
    publikatie in februari 1889 van verslag en nota stierf
    Reuther.&lt;/p&gt;
&lt;p&gt;Reuther was een kundig militair en een bekwaam bewindsman.
    Zijn legerorganisatie heeft enkele decennia goed
    gefunctioneerd. Politiek moet hij gerekend worden bij de
    conservatieve katholieken, die de katholieke fractie in de
    Kamer zouden beheersen tot begin 20e eeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een archief-Reuther is niet bewaard
  gebleven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Het ijzer. Meer bepaaldelijk beschouwd als grondstof,
    bestemd tot vervaardiging van vuurmonden&lt;/em&gt;

    ('s-Gravenhage [etc.], 1867); 
    &lt;em&gt;De beraadslagingen over afdeeling XVII van de begrooting van
    Oorlog, toegelicht door een artillerie-officier&lt;/em&gt;

    ('s-Gravenhage, 1875); 
    &lt;em&gt;Een woord naar aanleiding van den open brief van C.E.A.
    Vigelius, majoor der artillerie, tot opschrift voerende: ,,Ons
    artillerie-materieel&amp;quot;&lt;/em&gt;

    ('s-Gravenhage, 1875); 
    &lt;em&gt;De dienstplicht in verband met de voorstellen van de
    Staatscommissie uit de nagelaten papieren van generaal
    Reuther&lt;/em&gt;

    ('s-Gravenhage, 1889).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingen in 
  &lt;em&gt;De Tijd,&lt;/em&gt;

  30-4 en 1-5-1889 en 
  &lt;em&gt;Algemeen Handelsblad,&lt;/em&gt;

  30-4-1889: W. B. Westhoff, 
  &lt;em&gt;De oorsprong, ontwikkeling en tegenwoordige toestand der
  artillerie-inrichtingen te Delft...&lt;/em&gt;

  ('s-Gravenhage, 1880); Castoretpollux, 
  &lt;em&gt;In de Tweede Kamer. Portretten&lt;/em&gt;

  (Sneek, 1881) 139-142; J.E.N. Schimmelpenninck van der Oye, 
  &lt;em&gt;De nota van de heeren Reuther, Brouwers en Mutsaers contra het
  verslag der staatscommissie...&lt;/em&gt;

  ('s-Gravenhage, 1889); F. Netscher, 'Leger en vloot', in 
  &lt;em&gt;Uit ons parlement. Portretten en schetsen uit de Eerste- en
  Tweede Kamer&lt;/em&gt;

  (Amsterdam, [1890]) 89-105; W.E. van Dam van Isselt, 
  &lt;em&gt;De stelling van Amsterdam&lt;/em&gt;

  (Haarlem, 1905); J. Witlox, 
  &lt;em&gt;Schaepman als staatsman&lt;/em&gt;

  (Amsterdam, 1960. 3 dl.); 
  &lt;em&gt;Honderdvijftig jaar Generale Staf, 1814 - 11 Maart-1964.
  Overzicht van de ontwikkeling van de Koninklijke Landmacht&lt;/em&gt;

  ('s-Gravenhage, 1964) 62-70; P.H. Kamphuis, 'Het Nederlandse
  veiligheidsbeleid in de negentiende eeuw', in 
  &lt;em&gt;Mededelingen sectie militaire geschiedenis&lt;/em&gt;

  5 (1982) 157-201; H. Amersfoort, 'The Nineteenth Century', in 
  &lt;em&gt;Revue Internationale d'Histoire Militaire&lt;/em&gt;

  No 58 (1984) 47-72.&lt;/p&gt;
&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

