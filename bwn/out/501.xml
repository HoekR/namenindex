<biodes version="1.0">
  <fileDesc>
    <title>Enklaar, Diederik Theodorus (1894-1962)</title>
    <ref target="http://resources.huygens.knaw.nl/bwn1880-2000/lemmata/bwn1/enklaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">enklaar</idno>
    <persName><name type="geslachtsnaam">Enklaar</name>, Diederik Theodorus</persName>
    <sex value="1"/>
    <event type="birth" when="1894"/>
    <event type="death" when="1962"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Enklaar, Diederik Theodorus&lt;/strong&gt;, historicus (Utrecht 16-7-1894 - Utrecht 6-3-1962).

Zoon van Joannes Elisa Enklaar, hoofdambtenaar ter secretarie in
Utrecht, en Rienkiena Diederika Theodora Notten. Gehuwd op 2-8-1923 met
Jacqueline Fran&amp;ccedil;oise Spiering en na haar overlijden op 7-3-1928
hertrouwd op 22-12-1930 met jkvr. Jeannetta Agnes van Foreest. Uit dit
laatste huwelijk werden 1 zoon en 1 dochter geboren.



&lt;/p&gt;
&lt;p&gt;Enklaar doorliep het gymnasium te Utrecht, studeerde er Nederlandse
letteren en werd weldra geboeid door de colleges van prof. Oppermann,
grondlegger van de universitaire mediaevistiek in Nederland, bij wie
hij in 1922 promoveerde op 
&lt;em&gt;Het Landsheerlijk Bestuur in het Sticht Utrecht aan deze zijde van
den IJsel gedurende de regeering van bisschop David van Bourgondi&amp;euml;
1456-1496&lt;/em&gt;

(1922). In 1923 werd hij leraar, later conrector aan het gymnasium te
Breda. Hij volgde in 1946 O. Oppermann als hoogleraar in de algemene en
vaderlandse geschiedenis der middeleeuwen te Utrecht op. Zijn
inaugurele rede luidde: 
&lt;em&gt;Problemen der institutionele geschiedenis van Nederland.&lt;/em&gt;

Sinds 1948 was Enklaar lid van de Koninklijke Akademie van
Wetenschappen. Spoedig openbaarden zich de kiemen van een slopende
ziekte, waartegen hij moedig streed, maar in 1959 legde hij zijn
functie neer.&lt;/p&gt;
&lt;p&gt;Zijn proefschrift muntte uit door heldere probleemstelling, gepaard
aan zuiver taalgebruik. In hetzelfde jaar verscheen nog 'De
overeenstemming tusschen Maerlant's Alexander en den Reinaert'
in het 
&lt;em&gt;Tijdschrift voor Nederlandsche Taal- en Letterkunde,&lt;/em&gt;

wel heel andersoortig werk dan zijn proefschrift, maar die variatie was
voor hem typerend. In zijn publikaties toonde Enklaar zich enerzijds
een leerling van Oppermann, terwijl hij anderzijds met zijn
cultuurhistorische belangstelling geheel eigen wegen insloeg. Tot de
eerste categorie behoorden zijn bronnenpublikaties en artikelen over
het Sticht, het Gooiland en Noord-Brabant, waarin voornamelijk de
rechtshistorische aspecten centraal stonden, evenals de monografie 
&lt;em&gt;Geschiedenis van Gooiland. I: De Middeleeuwen&lt;/em&gt;

(1939), waarin de auteur dit moeilijke onderwerp ook voor de
belangstellende leek toegankelijk maakte en de diepgaande studie over 
&lt;em&gt;De Ministerialiteit in het Graafschap Holland&lt;/em&gt;

(1943). De tweede categorie publikaties had een sterk
cultuurhistorische inslag, zoals zijn artikel over een carnavalsgroep
in de 15de eeuw 'Opmerkingen over de Blauwe Schuit' (1932) en 
&lt;em&gt;Varende Luyden. Studi&amp;euml;n over de middeleeuwsche groepen van
onmaatschappelijken in de Nederlanden&lt;/em&gt;

(1937), waarin Enklaar personen beschreef, die niet voorkomen in de
oorkonden of diplomata, het juist voor de school van Oppermann zo
kenmerkende studiemateriaal. In de oorlog verscheen nog 
&lt;em&gt;Levende bij de Dooden. Reisherinneringen van een historicus&lt;/em&gt;

(1941), door de schrijver een 'verdromen van de donkere wereld'
genoemd. Bijzonder boeiend hierin is het bezoek aan de Wartburg,
getuigend van een levend contact met hen die daar hebben vertoefd.&lt;/p&gt;
&lt;p&gt;Na zijn benoeming te Utrecht, toen zijn werkkracht al spoedig begon
af te nemen, beperkte Enklaar zich in zijn onderzoek nagenoeg
uitsluitend tot cultuurhistorische thema's. Uit deze periode
dateren o.m. de 
&lt;em&gt;Dodendans. Een cultuur-historische studie&lt;/em&gt;

(1950), waarin hij na een uiterst scherpzinnig en omvangrijk onderzoek,
waarbij ook de uitbeeldingen werden betrokken, die maar weinig in
Nederland zijn overgebleven, tot de slotsom komt, dat de Zwarte Dood en
de Honderdjarige oorlog de oorzaken zijn, dat de dodendans in de tweede
helft van de veertiende eeuw is opgekomen. 'Familie en gezin,
vroeger' in 
&lt;em&gt;De Nieuwe Stem&lt;/em&gt;

van 1951 is waarschijnlijk Enklaars mooiste cultuurhistorische schets,
door de auteur al te bescheiden 'vluchtige verkenningen'
genoemd. In het begin van de jaren '50 raakte Enklaar geboeid door
het fenomeen Jeanne d'Arc, waaraan hij verschillende studies
wijdde, die in samenwerking met R.R. Post in vertaling gepubliceerd
werden onder de titel 
&lt;em&gt;La fille au grand coeur. Etudes sur Jeanne d'Arc&lt;/em&gt;

(Groningen [enz.], 1955). De volgende jaren verschenen verhandelingen
over Spanje, weerslag van zijn studie der Spaanse taal, die hij - door
een toenemende verlamming gehinderd - doorzette.&lt;/p&gt;
&lt;p&gt;Met dezelfde acribie die Enklaar op institutioneel gebied aanwendde
- de term 'institutionele geschiedenis', die een veel ruimer
gebied beslaat dan geschiedenis der staatsinstellingen en door hem
gebruikt als thema voor zijn inaugurele rede, heeft burgerrecht
gekregen - werkte hij op cultureel terrein en juist daar was hij met
zijn hele persoon bij betrokken. Zijn optreden in zijn colleges werd
gekenmerkt door een aanwending van de uiterste nauwkeurigheid en
blijken van gevoel voor humor. Hij kon daar getuigen van liefde voor
het leven, niet het minst bij zijn opmerkingen over het leraarsambt,
dat hij zoveel jaren, ondanks reeksen publikaties, uitmuntend vervulde.
Zijn sympathie voor de maatschappelijk mislukten is al genoemd. Zo had
hij grote bewondering voor de 'boef Fran&amp;ccedil;ois Villon. Voor de
historicus stelde hij de waarheid, hoe teleurstellend ook misschien,
als eerste richtsnoer. Voor zichzelf heeft hij die nooit vergeten. Zijn
rondzwerven buiten zijn eigenlijk studieterrein is een bevestiging van
wat de door hem zeer bewonderde Burckhardt zegt: 'Dem Dillettanten
aber, weil er die Dinge liebt, wird es vielleicht im Lauf seines Lebens
m&amp;ouml;glich werden sich auch noch an verschiedenen Stellen wahrhaft zu
vertiefen.' 
&lt;em&gt;[Weltgeschichtliche Betrachtungen.&lt;/em&gt;

Nach dem Oerischen Text hrsg. von Werner Kaegi. (Bern, [1947] 68)].&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Het merendeel van zijn publikaties is vermeld in 
&lt;em&gt;Dancwerc. Opstellen aangeboden aan prof.dr. D.Th. Enklaar ter
gelegenheid van zijn vijfenzestigste verjaardag.&lt;/em&gt;

[Onder red. van W. Jappe Alberts e.a.] (Groningen, 1959). Daarin niet
het als dank voor deze bundel door Enklaar uitgegeven 
&lt;em&gt;Herfstlicht op velden van cultuur&lt;/em&gt;

(Assen, 1961).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.F. Niermeyer, in 
&lt;em&gt;Tijdschrift voor Geschiedenis 75 (1962)&lt;/em&gt;

19-26; F.W.N. Hugenholtz, in
&lt;em&gt;Nieuwe Rotterdamse Courant,&lt;/em&gt;

8 maart 1962.&lt;/p&gt;
&lt;p&gt;M.Th. Uit den Bogaard&lt;/p&gt; 
&lt;dtml-var bwn_footer&gt;</text>
  </biography>
</biodes>

