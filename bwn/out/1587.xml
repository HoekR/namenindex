<biodes version="1.0">
  <fileDesc>
    <title>Sabron, Frederik Henri Alexander (1849-1916)</title>
    <ref target="http://resources.huygens.knaw.nl/bwn1880-2000/lemmata/bwn5/sabron"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sabron</idno>
    <persName><name type="geslachtsnaam">Sabron</name>, Frederik Henri Alexander</persName>
    <sex value="1"/>
    <event type="birth" when="1849"/>
    <event type="death" when="1916"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SABRON.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sabron, Frederik Henri Alexander&lt;/strong&gt;, legerofficier, historicus en minister (Utrecht 17-5-1849 - Utrecht 3-5-1916). 
Zoon van Hendricus Alexander Sabron, muziekonderwijzer, en
  Alida Davina Verhaven. Gehuwd op 27-4-1893 met Augusta Maria
  Hissink (1863-1947). Uit dit huwelijk werden 2 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SABRON.jpg' alt='afbeelding van Sabron, Frederik Henri Alexander'&gt;Frederik Sabron groeide als enig kind op in Schoonhoven,
    waar zijn vader, een selfmade man, een baan als
    muziekonderwijzer had gevonden. Nog geen zes jaar oud verloor
    hij zijn moeder; ruim een jaar na haar overlijden hertrouwde
    zijn vader met Jacoba Hooghwinkel, een stiefmoeder die hem zeer
    na aan het hart lag. Na de lagere school bezocht de jonge
    Sabron de Franse school van zijn oom G.H. Westbroek. Diens
    instituut leidde onder meer op voor de toelatingsexamens tot de
    officiersopleidingen in Breda en Den Helder. Cadet of adelborst
    was niet Sabrons eerste keus. Hij wilde liever arts worden,
    maar een studie in de medicijnen kon zijn vader niet betalen.
    In navolging van een aantal schoolvrienden, die in 1864 naar de
    Koninklijke Militaire Academie (KMA) in breda waren gegaan,
    besloten zijn ouders hem eveneens de extra lessen te laten
    volgen voor het toelatingsexamen tot die instelling.&lt;/p&gt;
&lt;p&gt;Toen eenmaal die beslissing was gevallen, stortte Sabron,
    die tot dusver het schoolleven maar niets had gevonden, zich
    met veel ijver op de studie. De eerste keer, in 1865, zakte hij
    voor het examen, maar een jaar later werd hij wel toegelaten:
    het begin van een glanzende militaire carri&amp;amp;egrave;re. op
    18 juli 1870 werd Sabron benoemd tot tweede luitenant bij het
    6de Regiment Infanterie in Breda. Nog in deze rang volgde in
    1875 zijn detachering als leerling bij de Krijgsschool voor
    Officieren, een opleiding die hij - sinds 1876 eerste luitenant
    - in september 1878 afsloot met het zogeheten brevettenexamen.
    Na voltooiing van zijn studie ging Sabron terug naar het 6de
    Regiment Infanterie. Vandaar werd hij in april 1879 voor zes
    maanden bij de Generale Staf in Den Haag gedetacheerd. die
    tijdelijke plaatsing werd in september met een jaar verlengd,
    waarna hij terugkeerde naar zijn standplaats breda.&lt;/p&gt;
&lt;p&gt;Vanaf zijn studie op de KMA had Sabron zich niet alleen
    ontpopt als een ijverige, maar ook als een intelligente
    leerling. Op de Krijgsschool prees een van zijn leraren zijn
    'zeer goede persoonlijke hoedanigheden', en in Sabron zag hij
    een officier die bij de Generale Staf in alle functies op zijn
    plaats zou zijn. Dat bleek goed gezien, want tijdens zijn
    detachering bij de Generale Staf werd hij eveneens als
    uitzonderlijk bekwaam beoordeeld. Zijn benoeming bij keuze tot
    kapitein in juli 1884 betekende een sprong voorwaarts, waarmee
    hij meer dan honderd ranggenoten achter zich liet. Als kapitein
    vervulde Sabron twee jaar de functie van compagniescommandant
    bij het 4de Regiment Infanterie in Leiden, waarna hij in juli
    1886 werd overgeplaatst naar de Generale Staf in Den Haag. In
    maart 1888 werd hij op het departement van Oorlog geplaatst,
    eerst als adjudant van de minister van Oorlog en sinds februari
    1895 als hoofd van de Afdeeling Generale Staf.&lt;/p&gt;
&lt;p&gt;Sabron bleef tot zijn 44ste vrijgezel, een tijd die hij
    gebruikte om de geschiedenis te schrijven van 
    &lt;em&gt;De oorlog van 1794-95 op het grondgebied van de Republiek
    der Vereenigde Nederlanden&lt;/em&gt;

    . Dit boek, verschenen in twee delen in 1891 en 1893, is voor
    die periode nog steeds een belangrijke bron. Sabron was ook erg
    muzikaal. Hij bezocht graag de opera, en op latere leeftijd
    speet het hem nog steeds dat hij de pianolessen van zijn vader
    niet beter had gevolgd, waardoor hij alleen maar op het gehoor
    wat stukken kon naspelen. Een ander onderwerp dat hem
    intrigeerde en dat hij tot op de bodem trachtte uit te zoeken,
    was de levensgeschiedenis van zijn grootvader Henricus
    Alexandre Sabron, een militair in het Napoleontische leger, die
    in maart 1814 sneuvelde bij de verdediging van de nog door
    sterke Franse troepen bezette vesting Wezel. Deze naspeuringen
    naar zijn afkomst deden zijn belangstelling voor Frankrijk
    toenemen en maakten hem tot een francofiel en tot een
    bewonderaar van Napoleon.&lt;/p&gt;
&lt;p&gt;In 1898 publiceerde Sabron de 
    &lt;em&gt;Geschiedenis van het 124ste Regiment Infanterie van Linie
    onder Keizer Napoleon I&lt;/em&gt;

    , dat in augustus 1810 werd samengesteld uit legereenheden van
    het bij Frankrijk ingelijfde koninkrijk Holland. Van dit boek
    zond hij een exemplaar aan de commandant van dat regiment, en
    aan het Franse ministerie van Oorlog. De Franse waardering voor
    deze geste ging zover, dat de schrijver, op voorstel van de
    Franse diplomaat en historicus Gabriel Hanotaux, door de Franse
    minister van onderwijs werd benoemd tot 'Officier de
    l'Instruction publique'. In 1910 verscheen van zijn hand ook
    een 
    &lt;em&gt;Geschiedenis van het 33ste Regiment Lichte Infanterie (het
    Oud-Hollandsche 3de Regiment Jagers) onder Keizer Napoleon
    I&lt;/em&gt;

    .&lt;/p&gt;
&lt;p&gt;Intussen doorliep Sabron in snel tempo de rangen: in 1895
    werd hij majoor, in 1898 luitenant-kolonel, in 1901 kolonel en
    in 1904 generaal-majoor. In oktober 1900 was hij gouverneur van
    de KMA geworden, een functie die hij in oktober 1905 verruilde
    voor die van inspecteur van het Militair Onderwijs. In 1907
    volgde zijn bevordering tot luitenant-generaal en zijn
    benoeming tot chef van de Generale Staf. Sinds 1903 was Sabron
    adjudant in buitengewone dienst van koningin Wilhelmina. De
    vorstin had zeer veel vertrouwen in hem. Bij zijn aantreden als
    chefstaf telegrafeerde zij het besluit tot zijn benoeming 'met
    genoegen' te hebben getekend.&lt;/p&gt;
&lt;p&gt;Sabron had de functie van chef van de Generale Staf nog geen
    vijf maanden bekleed toen hij op 12 februari 1908, als
    partijloos minister, de portefeuille van Oorlog ging beheren in
    het rechtse ministerie-Heemskerk (1908-1913). Over de
    verdediging van Nederland had Sabron uitgesproken opvattingen.
    De sinds het laatste kwart van de 19de eeuw in hoog tempo in
    ons land gebouwde vestingwerken zag hij vooral als
    versterkingen die de wendbaarheid en de aanvalskracht van het
    veldleger ten goede moesten komen. Hij nam dan ook niet de
    plannen over van zijn voorganger, W.F. ridder van Rappard
    (1907-1908), die had overwogen een aantal fortificaties in het
    zuiden van het land op te heffen. Tijdens Sabrons ministerschap
    werd ook de tweejaarlijkse opkomst van dienstplichtigen
    ingevoerd met het doel het gehele jaar voldoende manschappen
    onder de wapenen te hebben. Ook spande Sabron zich in om, bij
    een eventueel conflict tussen twee of meer grote mogendheden,
    de mobilisatie van het leger zo vlot en geruisloos mogelijk te
    laten verlopen. Een dergelijk snel optreden zou die mogendheden
    tot de overtuiging moeten brengen dat respecteren van de
    Nederlandse neutraliteit voor hen een groter belang inhield dan
    schending van het Nederlandse grondgebied. Onder Sabron werd
    ook een begin gemaakt met de verbetering van de
    kustverdediging.&lt;/p&gt;
&lt;p&gt;Op 27 juli 1909 moest Sabron om gezondheidsredenen als
    minister aftreden, en werd hij als militair op non-activiteit
    gesteld. Na nog een half jaar zijn functie van chef van de
    Generale Staf te hebben uitgeoefend, volgde op 1 juli zijn
    pensionering. Tijdens zijn ministerschap heeft Sabron de stoot
    gegeven tot een aantal blijvende veranderingen in de
    Nederlandse defensie. Pas onder H. Colijn, die van 1911 tot
    1913 minister van Oorlog was, vonden deze aanzetten nadere
    uitwerking.&lt;/p&gt;
&lt;p&gt;Sabron had, desgevraagd, Colijn van harte aanbevolen bij de
    voorzitter van de ministerraad, Th. Heemskerk, als zijn
    opvolger. V&amp;oacute;&amp;oacute;r zijn benoeming tot minister had Colijn
    op zijn verzoek nog een gesprek met de generaal. Dit was het
    begin van een blijvend contact tussen de bewindsman en Sabron.
    In de zomer van 1911 liepen de spanningen in Europa hoog op
    door de Duitse klachten over het Franse optreden in Marokko.
    Een gewapend conflict leek niet uitgesloten. De gepensioneerde
    Sabron bood Colijn zijn diensten aan ingeval ook Nederland in
    het geschil zou worden betrokken en de Duitse legers onverhoopt
    door Limburg zouden trekken. In een brief aan Sabron van 15
    september 1911 schreef Colijn dat hij het Duitse gevaar 'niet
    zo erg in [zag]'. Voor Duitsland was het volgens hem
    profijtelijker Nederland rechts te laten liggen, omdat het bij
    zijn opmars naar Frankrijk zijn rechterflank dan niet tegen het
    Nederlandse leger behoefde te dekken. Overigens waardeerde hij
    Sabrons 'vaderlandslievend'aanbod.&lt;/p&gt;
&lt;p&gt;Sabron - sinds augustus 1912 woonachtig in Utrecht - bleef
    een productief auteur. Veel van zijn geschriften dragen het
    'nihil obstat' en het imprimatur van de Generale Staf, wat niet
    betekent dat de schrijver hiermee zijn onafhankelijkheid prijs
    gaf. Sabron schuwde de polemiek niet en wist tot zijn
    onderwerpen de nodige afstand te bewaren. Naar zijn oordeel
    hadden beschrijvingen van oorlogshandelingen alleen betekenis,
    wanneer zij berustten op voldoende gegevens van alle strijdende
    partijen. Sabron stelde zich op het standpunt dat
    krijgsgeschiedkundige studies niet dienden te ontaarden in een
    beschrijving van de heldendaden van het eigen leger ter
    opwekking van het nationaal gevoel, maar dat die uitsluitend
    waren bedoeld om lering te trekken uit de beschreven
    oorlogshandelingen. Voorbeelden van deze opvatting zijn te
    vinden in de vier boeken die Sabron tussen 1902 en 1913 wijdde
    aan de strijd om de vestingsteden Gorinchem, Delfzijl, Grave en
    Coevorden tijdens de nadagen van het Franse bewind in de winter
    van 1813/1814.&lt;/p&gt;
&lt;p&gt;In het leger en ook daarbuiten heeft Sabron altijd een goede
    pers gehad, en typeringen als 'bekwaam', 'eerlijk',
    'bescheiden', 'grondig', 'nauwgezet', 'degelijk' en
    'vastberaden' werden hem in zijn kwaliteit als militair, als
    minister en als auteur van krijgsgeschiedkundige werken, van
    vele kanten toebedeeld. Daarop valt weinig af te dingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Sabron in het Algemeen Rijksarchief te
  's-Gravenhage. Bescheiden betreffende de familie Sabron (o.a.
  F.H.A. Sabron, 'Aanteekeningen betreffende mijne ouders') in het
  familiearchief-Van Lookeren-Campagne in particulier
  bezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties o.a.: 
    &lt;em&gt;Voorbereiding van den troep tot de oorlogvoering in
    Polderland&lt;/em&gt;

    (Breda 1904); 
    &lt;em&gt;De Militaire Willems-Orde. Geschiedenis van haar ontstaan,
    met aanteekeningen bij de Wet en het Reglement van de Orde&lt;/em&gt;

    (Breda 1912); 
    &lt;em&gt;Geschiedenis der lijfstraffen bij het Nederlandsche
    Leger&lt;/em&gt;

    (Amsterdam 1914); 'De militaire rechtspraak tijdens de
    mobilisatie', in 
    &lt;em&gt;Militair-Rechtelijk Tijdschrift&lt;/em&gt;

    11 (1915/1916) 39-52.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;Eigen Haard&lt;/em&gt;

  42 (1916) 425-426 en in 
  &lt;em&gt;De Prins der Ge&amp;iuml;llustreerde Bladen&lt;/em&gt;

  (1917): Wim Klinkert, 
  &lt;em&gt;Het vaderland verdedigd. Plannen en opvattingen over de
  verdediging van Nederland, 1874-1914&lt;/em&gt;

  ('s-Gravenhage 1992); Cees Fasseur, 
  &lt;em&gt;Wilhelmina&lt;/em&gt;

  . I: 
  &lt;em&gt;De jonge koningin&lt;/em&gt;

  (Z.pl. 1998). Een carri&amp;egrave;reoverzicht van Sabron in de
  genoemde publicatie van Klinkert, p. 501.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Honderdvijftig jaar Generale Staf, 1814 - 11 maart - 1964&lt;/em&gt;

  ('s-Gravenhage 1964) 83.&lt;/p&gt;
&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

