<biodes version="1.0">
  <fileDesc>
    <title>Kersten, Gerrit Hendrik (1882-1948)</title>
    <ref target="http://resources.huygens.knaw.nl/bwn1880-2000/lemmata/bwn4/kersten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kersten</idno>
    <persName><name type="geslachtsnaam">Kersten</name>, Gerrit Hendrik</persName>
    <sex value="1"/>
    <event type="birth" when="1882"/>
    <event type="death" when="1948"/>
    <state type="occupation">gereformeerd predikant</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KERSTEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kersten, Gerrit Hendrik&lt;/strong&gt;, predikant en politicus (Deventer 6-8-1882 - Waarde (Z.) 6-9-1948). Zoon van Gerrit Hendrik Kersten, opperwachtmeester bij de
  cavalerie, en Jannetje van Veldhuijzen. Gehuwd op 13-7-1905 met
  Catharina Adriana Wisse. Uit dit huwelijk werden 6 zoons en 4
  dochters geboren.
  

  
&lt;img src=&amp;quot;images/KERSTEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kersten, Gerrit Hendrik&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De jonge Kersten voelde zich - ofschoon zijn ouders hervormd
    waren - aangetrokken tot de kleine, uiterst
    orthodox-calvinistische organisatie van de Gereformeerde Kerken
    onder het kruis, die na de Afscheiding van 1834 was gevormd,
    maar zich na de Doleantie van 1886 afzijdig hield van de latere
    Gereformeerde Kerken in Nederland. Ongetwijfeld werd hij bij
    zijn keuze be&amp;iuml;nvloed door zijn zeer godvruchtige moeder en
    een niet meer verwachte genezing van een ernstige ziekte
    waaraan hij had geleden. Na zijn onderwijzersopleiding kreeg
    hij in 1899 een voorlopige betrekking aan de gereformeerde
    Keucheniusschool in Den Haag. Na een conflict met het
    schoolbestuur, waarbij Kersten weigerde de indertijd in
    gereformeerde kring vrij algemeen aanvaarde leer van Abraham
    Kuyper betreffende de veronderstelde wedergeboorte te
    onderschrijven, vroeg en verkreeg de jonge onderwijzer in 1902
    eervol ontslag.&lt;/p&gt;
&lt;p&gt;Reeds een jaar eerder was Kersten binnen zijn
    kerkgenootschap als 'oefenaar' begonnen, en na een driejarige
    termijn als 'lerend ouderling' werd hij in 1905 bevestigd als
    predikant in het Zeeuwse Meliskerke. E&amp;eacute;n jaar later
    vertrok hij naar Rotterdam. Van 1912 tot 1926 diende hij de
    kerk van Yerseke. Daarna was hij tot zijn dood opnieuw
    predikant in Rotterdam.&lt;/p&gt;
&lt;p&gt;Als organisator trad Kersten voor het eerst in 1907 voor het
    voetlicht, toen mede op zijn initiatief een aantal
    kruisgemeenten met het grootste deel van de zogeheten
    Ledeboeriaanse gemeenten - een andere, streng calvinistische
    groepering - werd verenigd tot de Gereformeerde Gemeenten in
    Nederland en Noord-Amerika. Het kerkelijk leven werd in deze
    gemeenten ingericht naar de kerkorde van Dordrecht uit 1619,
    waarbij geschilpunten - zoals de te gebruiken psalmberijming -
    op plaatselijk niveau dienden te worden behandeld.&lt;/p&gt;
&lt;p&gt;Onvrede met de theologische opvattingen van Kuyper, die in
    de ogen van Kersten te weinig principieel calvinistisch waren,
    en angst voor een steeds groeiende invloed, vooral in het
    staatkundige leven, van de Rooms-katholieke kerk deden Kersten,
    samen met vertegenwoordigers van enkele kerkeraden, besluiten
    een nieuwe politieke partij op te richten. Op 24 april 1918
    vond te Middelburg de oprichtingsvergadering plaats van de
    Staatkundig Gereformeerde Partij (SGP). De partij deed reeds in
    dat jaar in vijf van de achttien kiesdistricten mee aan de
    kamerverkiezingen, maar behaalde nog geen half procent van het
    aantal uitgebrachte stemmen, wat te weinig was voor een
    kamerzetel.&lt;/p&gt;
&lt;p&gt;In de daaropvolgende jaren slaagde Kersten, die vanaf het
    begin het partijvoorzitterschap bekleedde, erin de SGP een
    duidelijker gezicht te verschaffen, zeker dank zij het
    verschijnen sinds 1921 van het partijblad 
    &lt;em&gt;De Banier&lt;/em&gt;

    . Op 25 juli 1922 kreeg Kersten zitting in de Tweede Kamer. Het
    aantal op de SGP uitgebrachte stemmen was ten opzichte van 1918
    vervijfvoudigd, en naast de stemmen van zijn eigen (kerkelijke)
    achterban had het nieuwe kamerlid ook steun ontvangen van
    verontruste voormalige antirevolutionaire kiezers. Dit deel van
    zijn electoraat was vooral in de Gereformeerde Bond in de
    Nederlandsche Hervormde Kerk, alsmede in de Christelijk
    Gereformeerde Kerk te vinden.&lt;/p&gt;
&lt;p&gt;Van 1922 tot 1940 heeft Kersten het gezicht van de SGP in de
    Tweede Kamer en in het land bepaald, ook nadat de fractie van
    1929 tot 1937 met drie mensen in het parlement was
    vertegenwoordigd. Kersten, tevens hoofdredacteur van 
    &lt;em&gt;De Banier&lt;/em&gt;

    en 
    &lt;em&gt;De Saambinder. Correspondentieblad der Gereformeerde
    Gemeenten in Nederland en Noord-Amerika&lt;/em&gt;

    , sprak in de Kamer over de meest uiteenlopende onderwerpen.
    Daarbij kwam voortdurend zijn afkeer van de verzekeringsdwang,
    de vaccinatieplicht, die zijns inziens onverenigbaar waren met
    de goddelijke voorzienigheid, en het 'Roomsche gevaar' naar
    voren. Dit antipapisme leverde hem in elk geval &amp;eacute;&amp;eacute;n
    keer politiek succes op, toen in de late avond van 10 november
    1925 - bekend gebleven als de 'Nacht van Kersten' - zijn
    amendement om te komen tot opheffing van het Nederlandse
    gezantschap bij de Heilige Stoel werd aangenomen, wat het einde
    van het eerste kabinet-Colijn en een crisis in de christelijke
    coalitie betekende.&lt;/p&gt;
&lt;p&gt;De opkomst van het a-godsdienstige fascisme en
    nationaal-socialisme in de jaren twintig en dertig vervulde
    Kersten met zorg. Toch bleef hij ook toen nog 'Rome' en, in
    mindere mate, het socialisme grotere gevaren vinden, te meer
    omdat hij in het fascisme - ondanks een principi&amp;euml;le
    afwijzing zijnerzijds - ook positieve aspecten meende aan te
    treffen, zoals het zware accent op de erkenning van het hoge
    gezag van de overheid.&lt;/p&gt;
&lt;p&gt;Bij de Duitse inval in mei 1940 riep Kersten niet op tot
    daadwerkelijk verzet en liet hij zelfs enige bedekte steun
    daarvoor achterwege, maar deed hij een klemmend beroep op het
    Nederlandse volk, terug te keren tot Gods Woord: 'Zie toch niet
    op dien Duitscher. Hij is slechts een roede in Gods hand. [...]
    Dat Ne&amp;ecirc;rlands volk het verbond met Hem vernieuwe, terwijl
    de tijd der genade nog is' (Geciteerd in: Golverdingen, 139).
    Deze zienswijze is na de bevrijding medebepalend geweest voor
    het besluit van de Zuiveringscommissie Kersten niet meer als
    Tweede-Kamerlid toe te laten. De SGP was hiervan niet onder de
    indruk en plaatste hem bij de kamerverkiezingen van 1946 toch
    als eerste op de kandidatenlijst. Om medische redenen zag de
    partijleider evenwel zelf af van terugkeer in het
    parlement.&lt;/p&gt;
&lt;p&gt;In de laatste jaren van zijn leven wijdde Kersten zich
    vooral aan het schrijven van een gereformeerde dogmatiek,
    waaraan zijn collegedictaten ten grondslag liggen van de op
    zijn aandringen in 1927 in Rotterdam opgerichte Theologische
    School, bedoeld voor de opleiding van predikanten in de
    Gereformeerde Gemeenten. Hij overleed na een hartaanval en werd
    op de begraafplaats Crooswijk te Rotterdam begraven.&lt;/p&gt;
&lt;p&gt;Kerstens betekenis als predikant, politicus en ook als
    journalist is binnen eigen kring erg groot geweest. Hij was de
    'Abraham Kuyper' van een bij uitstek streng orthodoxe
    achterban: evenals deze oprichter van een kerk, een krant, een
    politieke partij en zelfs eigen (hoge)school en scholen. Maar
    Kerstens invloed was heel sterk naar binnen gericht. Het grote
    gezag dat hij bij zijn aanhang genoot, voorkwam niet geheel het
    gevaar van een te grote machtsconcentratie. Hij was een
    erudiete man - die bijvoorbeeld de schrijvers van de 'Nadere
    Reformatie' grondig bestudeerde - en stimulator van ook de
    wetenschappelijke vorming van predikanten. Tegenover
    andersdenkenden wekte hij de indruk van onverdraagzaamheid en
    steilheid, niet alleen in zijn geloof, maar eveneens in het
    politieke machtsspel. In een uitdrukkelijk gewild isolement lag
    Kerstens grote kracht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de onder L genoemde publikatie van
    Golverdingen. Een aantal van Kerstens geschriften en preken
    werd gebundeld in 
    &lt;em&gt;Bedroefden om der bijeenkomst wil. Artikelen van ds. G.H.
    Kersten...&lt;/em&gt;

    Samengest. door A. Ros (Utrecht, 1985) en 
    &lt;em&gt;Het handschrift uitgewist. Predikaties van ds. G.H.
    Kersten&lt;/em&gt;

    (Utrecht, 1988).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Zandt, 
  &lt;em&gt;Uiteenzetting van het beginselprogram der Staatkundig
  Gereformeerde Partij&lt;/em&gt;

  I ('s-Gravenhage, 1953); P.J. Oud, 
  &lt;em&gt;Het jongste verleden. Parlementaire geschiedenis van
  Nederland&lt;/em&gt;

  II-VI (2e dr.; Assen, 1968); M. Golverdingen, 
  &lt;em&gt;Ds. G.H. Kersten. Facetten van zijn leven en werk&lt;/em&gt;

  (Amersfoort, 1971); G. van Roon, 
  &lt;em&gt;Protestants Nederland en Duitsland 1933-1941&lt;/em&gt;

  (Utrecht [etc.], 1973); H.A. Hofman, 
  &lt;em&gt;Ledeboerianen en Kruisgezinden. Een kerkhistorische studie
  over het ontstaan van de Gereformeerde Gemeenten (1834-1927)&lt;/em&gt;

  (Utrecht, 1977); G. Puchinger, 
  &lt;em&gt;Colijn en het einde van de coalitie&lt;/em&gt;

  . II: 
  &lt;em&gt;De geschiedenis van de kabinetsformaties 1925-1929&lt;/em&gt;

  (Kampen, 1980); lemma door C. Graafland, in 
  &lt;em&gt;Biografisch lexicon voor de geschiedenis van het Nederlandse
  protestantisme&lt;/em&gt;

  II (Kampen, 1983) 281-282; J.J.B. Stap, 
  &lt;em&gt;De SGP voor 1940&lt;/em&gt;

  [Utrechtse Historische Cahiers 6 (1985) nr. 3] (Utrecht, 1985);
  C.S.L. Janse, 
  &lt;em&gt;Bewaar het pand. De spanning tussen assimilatie en
  persistentie bij de emancipatie van de bevindelijk
  gereformeerden&lt;/em&gt;

  (Houten, 1985); T.W. van Bennekom, 
  &lt;em&gt;De wachters op de muren. De opkomst van het
  nationaal-socialisme en de gereformeerde gezindte, 1932-1940&lt;/em&gt;

  (Leiden, 1990); W. Fieret, 
  &lt;em&gt;De Staatkundig Gereformeerde Partij, 1918-1948. Een
  bibliocratisch ideaal&lt;/em&gt;

  (Houten, 1990); A.A. van der Schans, 
  &lt;em&gt;Kuyper en Kersten. IJveraars voor herkerstening van onze
  samenleving&lt;/em&gt;

  ('s-Gravenhage [etc.], 1992); Jan Pieter Zwemer, 
  &lt;em&gt;In conflict met de cultuur.De bevindelijk gereformeerden en de
  Nederlandse samenleving in het midden van de twintigste eeuw&lt;/em&gt;

  (Kampen, 1992); W.Chr. Hovius [e.a.], 
  &lt;em&gt;Van Goedertierenheid en Trouw. 75 jaar Staatkundig
  Gereformeerde Partij, 1918-1993&lt;/em&gt;

  ('s-Gravenhage, 1993); 
  &lt;em&gt;Gerrit Hendrik Kersten. Grenswachter en gids van de
  Gereformeerde Gemeenten&lt;/em&gt;

  . Onder red. van H. Florijn en J. Mastenbroek (Kampen,
  1993).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 792.
&lt;/p&gt;


&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

