<biodes version="1.0">
  <fileDesc>
    <title>Scholten, Lubbertus Willem Gerrit (1898-1969)</title>
    <ref target="http://resources.huygens.knaw.nl/bwn1880-2000/lemmata/bwn3/scholten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scholten_3</idno>
    <persName><name type="geslachtsnaam">Scholten</name>, Lubbertus Willem Gerrit</persName>
    <sex value="1"/>
    <event type="birth" when="1898"/>
    <event type="death" when="1969"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Scholten, Lubbertus Willem Gerrit&lt;/strong&gt;, rechtsgeleerde (Amsterdam 17-6-1898 - Utrecht 2-1-1969).

  Zoon van Lubbertus Scholten, sigarenfabrikant en later
  onderwijzer, en Jacomina Johanna Gispen. Gehuwd op 4-6-1925 met
  Dirkje Wielinga. Uit dit huwelijk werden 2 zoons en 1 dochter. 
  

  
  &lt;/p&gt;
&lt;p&gt;Na eerst enkele onderwijsbevoegdheden en vervolgens het
    staatsexamen gymnasium-B in 1920 te hebben behaald, studeerde
    Scholten van 1920 tot 1924 rechten te Utrecht. Hij was werkzaam
    als onderwijzer bij het christelijk lager onderwijs. In 1928
    promoveerde hij bij B.C. de Savornin Lohman op een proefschrift
    over 
    &lt;em&gt;Thorbecke en de vrijheid van onderwijs tot 1848.&lt;/em&gt;

    Scholten was van huis uit verwant aan de antirevolutionaire
    richting, en ook via zijn promotor (een oomzegger van de
    bekende A.F. de Savornin Lohman) zou men eerder een
    ori&amp;euml;ntatie op Groen van Prinsterer hebben verwacht. Het
    was echter Thorbecke die Scholten blijvend inspireerde; in zijn
    dissertatie ging het erom te bewijzen dat de man van 1848 toen
    geen voorstander was van de vrijheid van onderwijs. In het
    algemeen waardeerde Scholten in Thorbecke de man die vanuit een
    organische visie op de maatschappij de relaties tussen het
    geheel en de delen op juiste wijze wist te regelen. Of Scholten
    toen en later de liberale voorman voldoende recht deed is
    weliswaar te betwijfelen (zie bijv. J.A. Bornewasser in 
    &lt;em&gt;Tijdschrift voor Geschiedenis&lt;/em&gt;

    82 (1969) 426-427), maar de jonge doctor kon zeker gelden als
    een veelbelovend geleerde op het terrein van staatsrecht en
    parlementaire geschiedenis. Vanaf 1922 was hij werkzaam als
    leraar voor vakken als wiskunde, opvoedkunde en geschiedenis
    aan de Christelijke Kweekschool Rehoboth op gereformeerde
    grondslag te Utrecht, waarvan hij van 1941 tot 1956 als
    directeur fungeerde. In antirevolutionaire kring profileerde
    hij zich door zijn werkzaamheden voor de a.r.
    jongerenorganisatie Arja (na de oorlog Arjos), waarvan hij
    medeoprichter was, door de uitgave van een verzameling
    redevoeringen van H. Colijn, 
    &lt;em&gt;Voor het gemeenebest&lt;/em&gt;

    (Utrecht, 1938), en door artikelen in bladen als 
    &lt;em&gt;Anti-revolutionaire staatkunde, Stemmen des tijds&lt;/em&gt;

    en 
    &lt;em&gt;Nederlandsche Gedachten.&lt;/em&gt;
&lt;/p&gt;
&lt;p&gt;Zijn houding in de oorlog was principieel afwijzend, wat
    o.a. blijkt uit 
    &lt;em&gt;De Standaard&lt;/em&gt;

    -affaire
    &lt;em&gt;,&lt;/em&gt;

    waarin hij niet bereid bleek tot compromis. Na arrestatie door
    de Duitsers is hij via Schoorl (30-6-1941) en Buchenwald
    (24-8-1941-15-11-1941) in St. Michielsgestel terechtgekomen,
    waar hij tot 20-12-1943 ge&amp;iuml;nterneerd was. Van 1945 tot
    1947 was hij secretaris van het Hooge College voor de
    Rechterlijke Macht, daarna lid en later vice-president van het
    Bijzonder Gerechtshof te Amsterdam, sinds 1950 president van de
    bijzondere strafkamer van de Arrondissementsrechtbank te
    Utrecht. Mede door contacten in St. Michielsgestel gelegd werd
    hij in juni 1948 benoemd tot bijzonder hoogleraar vanwege het
    Leidsch Universiteits-Fonds in de parlementaire geschiedenis;
    met zijn inaugurele rede over 
    &lt;em&gt;Het beginsel van de grondwetsherziening van 1848&lt;/em&gt;

    (Utrecht, 1949) herdacht hij tevens het eeuwfeest ervan. De
    historische dimensie van het recht is hem steeds blijven
    boeien, ook toen hij in 1958 tevens een benoeming aanvaardde in
    het staatsrecht aan de Vrije Universiteit te Amsterdam met de
    oratie 
    &lt;em&gt;Het koningschap onder Wilhelmina&lt;/em&gt;

    (Assen, 1958). Nog een andere leeropdracht werd hieraan
    toegevoegd toen hij in 1963 het ambt van buitengewoon
    hoogleraar in het staatsrecht aan de Koninklijke Militaire
    Academie te Breda aanvaardde. Scholten werd geroemd als een
    voortreffelijk docent en een goede spreker, eigenschappen
    waarvan hij na 1946 ook regelmatig blijk gaf via zijn
    radiopraatjes voor het NCRV-programma 'In de vaart der
    volkeren'. Van 1954 tot 1968 was hij lid en voorzitter van de
    Radioraad.&lt;/p&gt;
&lt;p&gt;In politiek opzicht schoof Scholten langzamerhand van een
    vooruitstrevende naar een uiterst behoudende richting. Zo
    maakte hij sinds 1951 deel uit van het Comit&amp;eacute; Burgerrecht,
    een groep verontrusten binnen de ARP, die de positie van de
    partij en de houding t.a.v. het dirigisme aan de orde stelde.
    Men schroomde daarbij niet een harde confrontatie met J.
    Schouten aan te gaan. Bij de Tweede-Kamer verkiezingen in juni
    1952 werd Scholten niet verkozen. Meer succes had hij in 1956,
    al gaf het tweejarig lidmaatschap hem weinig mogelijkheid tot
    ontplooiing. Hij bleef verontrust zowel t.a.v. de formatie in
    1956 als in 1962 over de gang van zaken binnen de partij,
    getuige zijn 
    &lt;em&gt;Tijd voor verantwoording&lt;/em&gt;

    (Franeker, 1962), waarin duidelijke kritiek naar voren kwam met
    betrekking tot de woningbouwcrisis in 1960, de stemming bij de
    zg. Mammoetwet en de Nieuw-Guineakwestie.&lt;/p&gt;
&lt;p&gt;Hoewel hij prikkelende uitspraken niet schuwde was hij toch
    meer geleerde dan politicus; door de eerste indruk van 'een wat
    koele, naar betweterij zwemende zelfverzekerdheid'
    (Diepenhorst) kwam hij wat afstandelijk over, waardoor hij
    vervreemding in de hand werkte. Maar wie door de barri&amp;egrave;re
    heenbrak vond in hem een loyaal, plichtsgetrouw en beminnelijk
    mens, die openstond voor zijn studenten. Tot een omvangrijker
    uitwerking van zijn idee&amp;euml;n kwam het niet; kleinere
    bijdragen werden kort voor zijn dood gebundeld tot 
    &lt;em&gt;Voetstappen van Thorbecke&lt;/em&gt;

    (Assen, 1966).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De maatschappelijke en politieke achtergrond van de
    grondwetsherziening van 1848', in J. Valkhoff, 
    &lt;em&gt;Grondwet en maatschappij in Nederland, 1848-1948&lt;/em&gt;

    ('s-Gravenhage 1948) 19-58; 'Nederland aan de vooravond van de
    Tweede Wereldoorlog', in 
    &lt;em&gt;Algemene Geschiedenis der Nederlanden.&lt;/em&gt;

    Onder red. van J.A. van Houtte, J.F. Niermeyer, J. Presser [et
    al.] (Utrecht [etc.], 1949-1958. 12 dl.) XII, 221-238; 'De
    protestantse partij vorming tot de Eerste Wereldoorlog', in
    &lt;em&gt;De confessionelen...&lt;/em&gt;

    [door] L.W.G. Scholten, J.A. Bornewasser, I. Sch&amp;ouml;ffer [et
    al.] (Utrecht, 1968) 9-21.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboek der Rijksuniversiteit te Leiden 1949.&lt;/em&gt;

  102; 
  &lt;em&gt;Keesings Historisch Archief,&lt;/em&gt;

  14-12-1962; F.J.F.M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966) 147, 150; G. Kuypers, in 
  &lt;em&gt;Acta politica&lt;/em&gt;

  4 (1968/1969) 229-230; I.A. Diepenhorst, in 
  &lt;em&gt;Anti-revotutionaire staatkunde&lt;/em&gt;

  39 (1969) 21-29; H. Daalder, in 
  &lt;em&gt;Jaarboek der Leidse universiteit 1969/1970,&lt;/em&gt;

  258-259; Doeko Bosscher, 
  &lt;em&gt;Om de erfenis van Colijn&lt;/em&gt;

  (Alphen aan den Rijn, 1980).&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

