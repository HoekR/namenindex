<biodes version="1.0">
  <fileDesc>
    <title>Fimmen, Eduard Carl (1881-1942)</title>
    <ref target="http://resources.huygens.knaw.nl/bwn1880-2000/lemmata/bwn5/fimmen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fimmen</idno>
    <persName><name type="geslachtsnaam">Fimmen</name>, Eduard Carl</persName>
    <sex value="1"/>
    <event type="birth" when="1881"/>
    <event type="death" when="1942"/>
    <state type="occupation">vakbondsbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/fimmen.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fimmen, Eduard Carl&lt;/strong&gt;, vakbondsbestuurder (Amsterdam 18-6-1881 - Cuernavaca (Mexico) 14-12-1942). 
Zoon van Eduard Hermann Johann Fimmen, fabrikant, en Helena
  Maria Theresa Ansoul. Gehuwd op 18-1-1906 met Julie Lucie
  Cornelie Miche (1875-?). Uit dit huwelijk werden 1 zoon en 1
  dochter geboren. Uit een relatie met Alida K&amp;auml;mmerer
  (1890-1976), journaliste, werden 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/fimmen.jpg' alt='afbeelding van Fimmen, Eduard Carl'&gt;Edo Fimmen werd geboren in een vroom protestants-christelijk
    gezin. Zijn vader stond in de burgerlijke stand als 'fabrikant'
    te boek, maar wat hij vervaardigde is onbekend. Na van 1894 tot
    1899 de Openbare Handelsschool in zijn geboorteplaats te hebben
    doorlopen werd Edo klerk op het Amsterdamse kantoor van de
    American Petroleum Company. Reeds jong voelde Fimmen zich
    betrokken bij het lot van de verworpenen der aarde: hij sloot
    zich aan bij het Leger des Heils, predikte op de Amsterdamse
    Wallen en schreef in het christen-anarchistische blad 
    &lt;em&gt;Vrede&lt;/em&gt;

    . In 1901 was hij een van de oprichters van de
    Rein-Levenbeweging, die vanuit christelijke beginselen streefde
    naar 'reinheid van lichaam en ziel' en werkte 'uit liefde voor
    het verlorene'. Tot in 1908 zou hij in deze beweging actief
    blijven, maar intussen raakte hij eveneens betrokken bij de
    strijd voor het socialisme.&lt;/p&gt;
&lt;p&gt;In 1904 werd Fimmen onbezoldigd secretaris van de afdeling
    Amsterdam van de neutrale Nationale Bond van Handels- en
    Kantoorbedienden in Nederland. Voor zijn werkgever was dit
    aanleiding hem te ontslaan, waarna Fimmen zijn verdere leven in
    dienst van de vakbeweging zou werken. In 1905 behoorde hij tot
    de oprichters van de - met de Sociaal-Democratische
    Arbeiderspartij (SDAP) verbonden - Algemeene Bond van Handels-
    en Kantoorbedienden. De Nationale Bond vond hij inmiddels te
    gematigd. Van 1905 tot 1907 was hij penningmeester van 'de
    Algemeene' en daarna tot 1916 bezoldigd secretaris. De
    laatstgenoemde functie, die Fimmen ook in andere
    vakbondsorganisaties zou gaan bekleden, was toen in belang
    ongeveer gelijkwaardig aan die van de voorzitter, in sommige
    bonden zelfs belangrijker. In 1915 werd Fimmen secretaris van
    het Nederlandsch Verbond van Vakvereenigingen (NVV), de
    sociaal-democratische vakcentrale.&lt;/p&gt;
&lt;p&gt;Tegen het einde van de Eerste Wereldoorlog ontstond in
    verschillende Europese landen een revolutionaire stemming, die
    ook tot Nederland doordrong. De fractievoorzitter van de SDAP
    in de Tweede Kamer, Pieter Jelles Troelstra, verklaarde in
    november 1918: 'De arbeidersklasse in Nederland grijpt thans de
    macht'. Fimmen behoorde tot degenen die Troelstra's rede -
    buiten het partijbestuur om - in de grote steden in druk
    verspreidden. Gematigder partijbestuurders riepen Troelstra en
    de zijnen echter snel tot de orde.&lt;/p&gt;
&lt;p&gt;Fimmen was een prominent figuur in de Nederlandse
    sociaal-democratie geworden, maar richtte zijn blik nu over de
    grenzen. Tijdens de Eerste Wereldoorlog was de internationale
    vakbeweging in kampen uiteengevallen. Amsterdam werd na 1918
    het centrum waar de beweging zich kon hergroeperen. In 1919
    initieerden Fimmen en de voorzitter van het NVV, Jan Oudegeest,
    de oprichting van het Internationaal Verbond van
    Vakvereenigingen (IVV) en werden er zelf respectievelijk
    secretaris en voorzitter van. Fimmen trad daartoe af als
    secretaris van het NVV. Datzelfde jaar organiseerde hij in
    Amsterdam een bijeenkomst ter reconstructie van de
    Internationale Transportarbeidersfederatie (ITF). Toen de
    heroprichting in 1920 een feit was, werd Fimmen ook hiervan
    secretaris. De organisatie overkoepelde bonden van zeelieden,
    havenwerkers, spoorwegarbeiders en chauffeurs.&lt;/p&gt;
&lt;p&gt;Fimmen zag het als zijn voornaamste taak de macht van de
    vakbeweging te gebruiken tegen 'militarisme, kapitalisme,
    imperialisme'. Als christen was hij een overtuigd pacifist
    geweest, maar zijn standpunt tegen de oorlog had inmiddels een
    ander karakter gekregen. Een van zijn beroemdste toespraken
    hield hij in 1922 onder de titel 
    &lt;em&gt;Oorlog aan den oorlog. De taak der georganiseerde arbeiders
    in den strijd voor den wereldvrede&lt;/em&gt;

    . Hierin zette hij uiteen dat opstand en revolutie geoorloofd
    waren, omdat het daaropvolgende socialisme vrede zou brengen.
    Fimmens sentimenten bleven in het algemeen eerder revolutionair
    dan hervormingsgezind. Sovjetleider W.I. Lenin was voor hem
    evenzeer een inspiratiebron als SDAP-voorman P.J. Troelstra,
    die zich tenminste nog weleens door radicale emoties liet
    meeslepen. Maar meer dan een algemene ori&amp;euml;ntatie ontleende
    hij niet aan zulke voorbeelden. Hij trok zijn eigen baan, en
    dat vooral door daden.&lt;/p&gt;
&lt;p&gt;Met grote energie ging Fimmen in zijn dubbelfunctie van
    secretaris van IVV en ITF over tot internationale actie. In
    1919 stuurde het IVV voedselhulp naar het door de nawee&amp;euml;n
    van de oorlog getroffen Oostenrijk, en het zorgde ervoor dat
    duizenden kinderen uit dit land bij gastgezinnen in andere
    landen werden ondergebracht. Daarnaast ging Fimmens aandacht
    uit naar Hongarije, waar een revolutionaire radenrepubliek
    onder B&amp;eacute;la Kun was gevolgd door een rechtse regering onder
    admiraal Mikl&amp;oacute;s Horthy. IVV en ITF organiseerden in 1920
    een tamelijk effectieve internationale boycot tegen Horthy om
    herstel van democratische vrijheden voor de socialistische
    beweging af te dwingen. Het lijkt de eerste keer in de
    geschiedenis te zijn geweest dat een dergelijke internationale
    politieke boycotactie plaatsvond. In 1920 nam Fimmen tevens het
    initiatief tot een boycot van wapentransporten naar Polen, dat
    in oorlog was met de Sovjetunie. De wapenaanvoer werd er
    daadwerkelijk door belemmerd, maar niettemin wisten de Polen
    het Rode Leger, dat voor Warschau stond, te verslaan.&lt;/p&gt;
&lt;p&gt;Fimmen ondernam verre reizen om het woord van de ITF te
    verbreiden, onder meer naar Japan, China, de Filippijnen en
    Latijns-Amerika. Overal propageerde hij de saamhorigheid van
    arbeiders van alle huidskleuren. Tevens werd hij pleitbezorger
    van internationale eenheid tussen de sociaal-democratische en
    communistische vakorganisaties. In 1923 hadden Fimmen en enkele
    ITF-functionarissen gesprekken met de vanuit Moskou geleide
    Rode Vakbondsinternationale (RVI). Deze gesprekken leidden tot
    plannen voor verdere samenwerking tussen RVI en IVV. Toen de
    RVI vervolgens haar aanvallen op de sociaal-democratie
    verhevigde en het IVV-bestuur de door Fimmen gemaakte afspraken
    niet erkende, trad deze af als secretaris van het IVV. Naar
    aanleiding van zulke gebeurtenissen werd ook op diverse
    ITF-congressen de vrees uitgesproken dat hij 'slachtoffer van
    zijn eigen temperament' zou worden, maar tegelijk erkende men
    zijn integriteit en onmisbaarheid. Zijn contacten met
    functionarissen van de Communistische Internationale bleven
    intensief, tot hij zich tegen het einde van de jaren twintig
    neerlegde bij de onmogelijkheid van eenheid tussen
    sociaal-democratie en communisme, die van beide zijden niet
    werd gewenst. In die tijd werd hij bovendien zelf uiterst
    kritisch ten aanzien van het Sovjetcommunisme.&lt;/p&gt;
&lt;p&gt;In de jaren twintig was Fimmen ook binnen de SDAP actief.
    Hij behoorde tot de linkervleugel van de partij, die weleens
    werd aangeduid als de 'Fimmen-oppositie' en gegroepeerd was
    rond de bladen 
    &lt;em&gt;Eenheid&lt;/em&gt;

    en 
    &lt;em&gt;De Socialist&lt;/em&gt;

    . In 1932 werd deze uit de SDAP geroyeerd en richtte zij de
    Onafhankelijke Socialistische Partij (OSP) op, die zich zowel
    afzette tegen reformistische tendenties in de
    sociaal-democratie als tegen het stalinisme. Fimmen werd
    voorzitter, maar trad na korte tijd af op aandringen van de
    ITF.&lt;/p&gt;
&lt;p&gt;Vanuit het ITF-hoofdkwartier aan de Amsterdamse Vondelstraat
    leidde Fimmen zijn internationale organisatie. Daar had hij een
    werkkamer die vol stond met door hem verzamelde antieke
    meubelen, beeldjes, Delfts-blauwe borden en andere waardevolle
    voorwerpen - een luxe die hij zich veroorloofde, net als lekker
    eten en een goede sigaar. Even typerend voor zijn levensstijl
    was echter dat hij soms hele perioden onder primitieve
    omstandigheden overnachtte op het kantoor van de ITF, alsof hij
    met zijn functie vergroeid was.&lt;/p&gt;
&lt;p&gt;Fimmens huwelijk met Nelly Miche moet al vroeg te lijden
    hebben gehad onder zijn voortdurende uithuizigheid wegens
    vakbondszaken. Nadat hij in 1922 een relatie met de Duitse
    politieke activiste en journaliste Alida K&amp;auml;mmerer had
    gekregen, waaruit twee dochters werden geboren, bleef zijn
    huwelijk met Miche alleen formeel voortbestaan. Alida woonde in
    Berlijn en belandde in 1933, nadat Hitler rijkskanselier was
    geworden, korte tijd in een Gestapocel. Met de twee dochters
    verliet zij het land zodra ze daartoe de gelegenheid kreeg. Na
    enige omzwervingen vestigde zij zich in Parijs.&lt;/p&gt;
&lt;p&gt;Fimmen had zijn Duitse collega's al v&amp;oacute;&amp;oacute;r 1933
    gewaarschuwd voor een te zwakke opstelling van de vakbond
    tegenover het nazisme. Toen Hitler de macht eenmaal in handen
    had, deed de ITF-secretaris zelf pogingen het vakbondsverzet in
    Duitsland te organiseren. Mede hierdoor raakten honderden leden
    van de Duitse spoorwegbond betrokken bij antinazistische
    agitatie. Zij verspreidden in Amsterdam gedrukte illegale
    krantjes, en gedurende de gehele Tweede Wereldoorlog vonden er
    langs de Duitse spoorlijnen op bescheiden schaal sabotageacties
    plaats. In Hamburg, Kiel, L&amp;uuml;beck en buitenlandse
    havensteden ontstonden illegale groepen van havenarbeiders,
    zeelieden en werknemers op de binnenvaart. Fimmens kantoor in
    Amsterdam was tot het najaar van 1939 het middelpunt van al
    deze activiteiten. Later werden de contacten met Duitsland
    vanuit Londen voortgezet, tot de oorlogssituatie ze
    uiteindelijk onmogelijk maakte. De Gestapo arresteerde vanaf
    het midden van de jaren dertig honderden betrokkenen, van wie
    een aantal ter dood werd gebracht.&lt;/p&gt;
&lt;p&gt;In 1938 kreeg Fimmen een hersenbloeding, en al keerde hij na
    enige tijd terug op zijn post, fysiek werd hij nooit meer de
    oude. Na de Duitse inval in Polen in september 1939 liet hij
    het ITF-kantoor overplaatsen naar Londen. Zelf vestigde hij
    zich eveneens in de Britse hoofdstad samen met Alida en de
    kinderen. Hij raakte in een sombere stemming, nu niet het
    socialisme maar het nazisme zich verbreidde, en bezon zich op
    zijn fouten. In een voor hem typerend voluntarisme schreef
    Fimmen dat hij 'een groot deel van de verantwoordelijkheid' op
    zich moest nemen voor 'de nederlaag van de Europese vakbonden',
    niet omdat hij de verkeerde weg had gekozen, maar eerder 'door
    het feit dat ik de juiste weg niet energiek genoeg heb
    gevolgd'. In 1941 overreedden zijn collega's hem voor zijn
    gezondheid naar Mexico te gaan, ver weg van de oorlog. Daar
    overleed hij een jaar later na een nieuwe hersenbloeding.&lt;/p&gt;
&lt;p&gt;Edo Fimmen was om verscheidene redenen een unieke figuur in
    de Nederlandse arbeidersbeweging: door zijn vele buitenlandse
    activiteiten, vanwege het feit dat hij de ITF wist uit te
    bouwen tot vermoedelijk de effectiefste internationale
    vakbondsorganisatie van voor de Tweede Wereldoorlog, alsook
    door zijn onvermoeibare strijd tegen het nazisme. Aan de andere
    kant maakten de tamelijk eenzame positie tussen de
    sociaal-democratie en het communisme waarin Fimmen ten slotte
    terechtkwam, en het internationale karakter van zijn
    activiteiten, dat hij in Nederland haast een onbekende is
    geworden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicatie o.a.: 
    &lt;em&gt;Labour's alternative. The United States of Europe or Europe
    limited&lt;/em&gt;

    (Londen 1924).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Lily Krier-Becker, Edo Fimmen [Ongepubliceerd
  manuscript, aanwezig bij het Internationaal Instituut voor
  Sociale Geschiedenis te Amsterdam] (New York 1944); lemma door
  Johanna M. Welcker, in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  I (Amsterdam 1986) 37-42; 
  &lt;em&gt;The International Transportworkers Federation, 1914-1945. The
  Edo Fimmen era&lt;/em&gt;

  . Onder red. van Bob Reinalda (Amsterdam 1997); Hans Schoots, 
  &lt;em&gt;Edo Fimmen. De wereld als werkterrein&lt;/em&gt;

  (Amsterdam 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Hans Schoots, 
  &lt;em&gt;Edo Fimmen. De wereld als werkterrein&lt;/em&gt;

  (Amsterdam 1997) 48 [Foto: IISG].&lt;/p&gt;
&lt;p&gt;Hans Schoots&lt;/p&gt; 
&lt;dtml-var bwn_footer&gt;</text>
  </biography>
</biodes>

