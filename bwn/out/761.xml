<biodes version="1.0">
  <fileDesc>
    <title>Hofmans, Margaretha (1894-1968)</title>
    <ref target="http://resources.huygens.knaw.nl/bwn1880-2000/lemmata/bwn5/hofmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hofmans</idno>
    <persName><name type="geslachtsnaam">Hofmans</name>, Margaretha</persName>
    <sex value="2"/>
    <event type="birth" when="1894"/>
    <event type="death" when="1968"/>
    <state type="occupation">gebedsgenezeres</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/hofman.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hofmans, Margaretha&lt;/strong&gt;, gebedsgenezeres (Amsterdam 23-6-1894 - Amsterdam 16-11-1968). 
Dochter van Fredrik Hermanus Hofmans, los werkman, en Hermania
  Penner.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/hofman.jpg' alt='afbeelding van Hofmans, Margaretha'&gt;Greet Hofmans kende een sombere jeugd. Haar vader verdiende
    een magere kost met uiteenlopende baantjes zoals bootwerker en
    sjouwerman, zodat het gezin van vier kinderen het niet breed
    had. Terwijl haar broer en twee zusters de kans kregen een
    beroep te leren, moest zij, als oudste, vroeg uit werken gaan.
    Greet werd dienstbode en vond later een baan als
    looninschrijfster bij confectieatelier 'Atex', waar zij
    uiteindelijk op de ontwerpafdeling terechtkwam. Toen de moeder
    in 1914 een dwarslaesie kreeg, was het een vanzelfsprekende
    zaak dat de oudste dochter de huishouding op zich nam. Moeder
    Hofmans bracht Greet belangstelling bij voor muziek en
    dichtkunst, maar ook voor de theosofie, waaruit zij in haar
    ziekte geestelijke inspiratie putte.&lt;/p&gt;
&lt;p&gt;Na de dood van haar moeder in 1929 en die van haar vader een
    jaar later klampte Greet Hofmans zich steeds meer vast aan de
    theosofie om richting te geven aan haar door tegenslagen
    getroffen leven. Een mislukte verloving en de vroege dood van
    haar lievelingszuster, in 1936, deden haar - verlegen en
    afstandelijk als zij was - in zichzelf keren. Tijdens de Duitse
    bezetting maakten haar idealistische instelling en haar
    machteloosheid ten aanzien van de manier waarop de Duitsers de
    joden behandelden haar wanhopig. Hofmans voelde zich geroepen
    de lijdende mens onvoorwaardelijk te helpen: zij was actief in
    de voedselvoorziening en spande zich in voor onderduikers.&lt;/p&gt;
&lt;p&gt;In deze mentale gesteldheid kreeg Greet Hofmans nog in de
    bezettingstijd contact met J.W. Kaiser, die zich geheel had
    overgegeven aan het occulte en het paranormale en lezingen gaf
    over zingevingsvraagstukken. Via hem kwam zij terecht in
    kringen van helderzienden en spiritisten. Begin 1946 was haar
    aanleg voor het hogere zover ontwikkeld dat zij de stem meende
    te horen van een 'Meester', die haar tot zijn werktuig wilde
    maken ter heling van de lijdende mensheid. Deze meester was de
    kippenfokker M.J.J. Exler, de in 1939 overleden homoseksuele
    vriend van Kaiser, een in kringen van het occultisme bekende
    figuur. Hofmans stond geheel voor hem open, en al zijn
    boodschappen - hoe bizar ook - voerde zij uit. Kaiser ging haar
    beschouwen als de geestelijke erfgenaam van Exler.&lt;/p&gt;
&lt;p&gt;Via Kaiser kwam Greet Hofmans eind 1946 in aanraking met de
    redactie van het aan esoterie gewijde blad 
    &lt;em&gt;Cosmisch Licht&lt;/em&gt;

    , gevestigd in villa 'Windekind' te Hattem. Hofmans ging in de
    weekends geregeld op bezoek in de villa, waar ze als Exlers
    medium al snel het middelpunt werd. De genodigden - onder wie
    nogal wat maatschappelijk gegoeden - geraakten in haar ban,
    ondanks haar verwarde betogen. In de loop van 1947 gaf Hofmans
    haar baan bij 'Atex' op en verhuisde ze van Amsterdam naar het
    Hattemse landgoed 'Molecaten'. Exler had hier tien jaar van
    zijn leven doorgebracht als gast van W.J. baron van Heeckeren,
    telg uit een met de koninklijke familie bevriend geslacht, die
    in januari 1950 particulier secretaris van koningin Juliana zou
    worden. Door allerlei wonderbaarlijke tussenkomsten, die werden
    toegeschreven aan haar magische krachten, had Hofmans de gunst
    van de Van Heeckerens verworven.&lt;/p&gt;
&lt;p&gt;Op 'Molecaten' legde Greet Hofmans zich toe op het
    paranormale genezen, waarbij zij zich aanvankelijk bleef
    beroepen op ingevingen van Exler. Echte resultaten boekte zij
    niet, maar mensen met psychosomatische klachten voelden zich
    door haar rustgevende optreden al gauw geholpen. In Hattem ging
    Hofmans gespreksgroepen organiseren, waarop vooral mensen uit
    de gegoede stand afkwamen. Hofmans' activiteiten bleven niet
    tot Hattem beperkt. In korte tijd verspreidde haar faam zich
    over het gehele land, zodat zij al reizend haar boodschappen
    begon uit te dragen.&lt;/p&gt;
&lt;p&gt;Begin 1948 kwamen die boodschappen plotseling niet meer van
    Exler, maar van Christus. Nu zij had gebroken met de
    kippenfokker, werd het voor meer mensen gemakkelijker met Greet
    Hofmans in contact te treden. Zo kreeg zij ook een entree bij
    de koninklijke familie, waar een zekere belangstelling voor het
    paranormale en een hang naar het mystieke altijd al aanwezig
    waren geweest. Waarschijnlijk geschiedde haar introductie door
    A.R.Z. graaf van Rechteren Limpurg uit Dalfsen, die tot haar
    cli&amp;euml;nten behoorde en een vertrouweling was van prins
    Bernhard, tegenover wie hij hoog had opgegeven over de
    bijzondere krachten van de gebedsgenezeres. Toen de ernstige
    oogafwijking van de in februari 1947 geboren prinses Marijke
    niet door medisch ingrijpen te verhelpen bleek, kwam de
    gedachte op dat 'juffrouw Hofmans' - zoals zij in kringen van
    haar bewonderaars heette - wellicht uitkomst kon bieden. De
    informatie die zowel Bernhard als Juliana door middel van
    vrienden en bekenden over haar had ingewonnen, viel positief
    uit, waarna eind 1948 de kennismaking van Greet Hofmans met het
    koninklijk paar plaatsvond. Vanaf dat moment reisde zij
    geregeld op en neer tussen Hattem en paleis Soestdijk, soms op
    het paleis of in de omgeving logerend.&lt;/p&gt;
&lt;p&gt;Juliana kon het onmiddellijk goed met Greet Hofmans vinden.
    Sociaal en ethisch bevlogen als zij was, kreeg de Koningin
    groot respect voor de in haar ogen bijzondere vrouw, die een
    rotsvast vertrouwen in een betere wereld uitstraalde, mits de
    mensen maar in harmonie en vrede met elkaar zouden omgaan. In
    Hofmans' optreden - onbaatzuchtig, eenvoudig en dienstbaar aan
    de mensheid - meende zij veel van haar eigen idealen te
    herkennen. Het contrast met de nogal losse levensstijl van
    Bernhard was scherp, en alleen daarom al belastte haar
    aanwezigheid in Juliana's directe omgeving de verhoudingen aan
    het hof.&lt;/p&gt;
&lt;p&gt;Naarmate vorderingen in de genezing van zijn dochter
    uitbleven, verontrustte het Bernhard meer dat zijn echtgenote
    zich aan het hof bleef omgeven met personen die heilig in
    Hofmans geloofden. Na anderhalf jaar wilde hij dat Juliana het
    contact met de gebedsgenezeres zou verbreken. Ofschoon zij
    weigerde, wist de Prins wel te bereiken dat Hofmans geen
    onderdak meer op Soestdijk kreeg. Op den duur zou haar invloed
    op de Koningin in de beleving van Bernhard demonische vormen
    aannemen. Hofmans wees dan ook de Prins aan als degene die de
    harmonie op Soestdijk verstoorde en droeg op haar manier bij
    tot verwijdering tussen de echtelieden.&lt;/p&gt;
&lt;p&gt;Toen het in 1951 minder goed ging met haar gezondheid,
    verhuisde Greet Hofmans van Hattem naar Baarn, dichtbij
    Soestdijk dus. Zij nam haar intrek bij het met Juliana
    bevriende echtpaar Mijnssen-s'Jacob te Baarn, in een speciaal
    voor haar bij hun huis geplaatste salonwagen. Zo bleef zij tot
    groeiend ongenoegen van Bernhard een prominente verschijning in
    Juliana's omgeving. In deze jaren van oplopende spanning tussen
    Oost en West zag de Prins - een overtuigde NAVO-aanhanger - met
    lede ogen aan hoe gemakkelijk daar allerhande pacifistische
    gedachten, zoals van de 'Derde Weg', ingang vonden. Hij moest
    niets hebben van de conferenties die vanaf 1951 op het door
    prinses Wilhelmina beschikbaar gestelde jachtslot Het Oude Loo
    bij Apeldoorn werden gehouden. Internationaal vooraanstaande
    sprekers behandelden daar vanuit een religieus-filosofisch
    perspectief voor een select gezelschap vraagstukken van vrede
    en gerechtigheid. Deze bijeenkomsten werden georganiseerd door
    Kaiser, en behalve Juliana en haar moeder was ook Hofmans
    steeds van de partij. Bij haar konden de deelnemers een consult
    krijgen.&lt;/p&gt;
&lt;p&gt;Onder deze omstandigheden legden ingewijden die bekend waren
    met Greet Hofmans' zweverig-pacifistisch wereldbeeld, nogal
    gemakkelijk een verband tussen haar aanwezigheid en
    Derde-Wegachtige uitlatingen van Juliana in haar toespraken,
    onder meer tijdens het staatsbezoek van het koninklijk paar aan
    de Verenigde Staten in 1952. Aldus werd Hofmans de rol van
    souffleuse van de Koningin toegedicht. Aangezien de pers er -
    op een enkele krant na - het zwijgen toe deed, vernam de
    buitenwacht nauwelijks iets over de tegenstellingen op
    Soestdijk en over de eventuele invloed van Hofmans daarop.
    Intussen zette deze haar helende werkzaamheden voort, onder
    andere vanuit een Amsterdamse dansschool aan de Overtoom, waar
    ze regelmatig zitting hield. Overigens beperkte zij zich niet
    langer tot Nederland; in 1954 bracht zij bijna het gehele jaar
    in Venezuela door.&lt;/p&gt;
&lt;p&gt;Intussen werd in kringen van bondgenoten met toenemende
    bezorgdheid gesproken over een 'pacifistische cel' aan het
    Nederlandse hof en zagen ministers zich bij herhaling voor
    problemen gesteld bij het dragen van ministeri&amp;euml;le
    verantwoordelijkheid voor Juliana's handelingen. Het grote
    publiek kreeg echter pas in juni 1956 van Greet Hofmans' rol op
    Soestdijk te horen. Dat gebeurde door middel van een artikel in
    het Duitse weekblad 
    &lt;em&gt;Der Spiegel&lt;/em&gt;

    (13-6-1956), dat onder de sensationele kop 'Staatskrise; Die
    Gesundbeterin' Hofmans voorstelde als een door goddelijke
    opdrachten geleide wonderdokteres, een Raspoetin, met grote
    invloed op de staatszaken. Informant van het weekblad was
    Bernhard zelf, die verwachtte dat publicatie vanzelf zou leiden
    tot de verwijdering van de voor zijn positie lastige aanhang
    van Hofmans onder het paleispersoneel. De buitenlandse pers
    stortte zich gretig op de affaire en deed het voorkomen alsof
    Nederland in een ernstige constitutionele crisis verzeild was
    geraakt: Juliana zou al enige tijd echtscheiding overwegen -
    waar een kern van waarheid in zat - wat onvermijdelijk tot haar
    abdicatie zou leiden.&lt;/p&gt;
&lt;p&gt;In Nederland bleven de pers en ook het parlement
    terughoudend. Daardoor kon een door het kabinet-Drees op 28
    juni 1956 ingestelde commissie van drie wijze mannen, bestaande
    uit L.J.M. Beel, P.S. Gerbrandy en jhr. A.W.L. Tjarda van
    Starkenborgh Stachouwer, ten paleize orde op zaken stellen
    zonder hinderlijk door de publiciteit te worden gevolgd.
    Bernhard kreeg zijn zin. De Koningin zag af van echtscheiding,
    en de gebedsgenezeres moest het veld ruimen. Tegelijkertijd
    werden de Hofmans toegewijden uit de hofhouding verwijderd, en
    met Juliana's bezoeken aan de conferenties op Het Oude Loo was
    het gedaan.&lt;/p&gt;
&lt;p&gt;Ook al had Greet Hofmans nu geen toegang meer tot de
    koninklijke familie, haar praktijk leed er niet onder. Tot aan
    haar dood heeft zij bewonderaars in de hoogste kringen gekend,
    die zich priv&amp;eacute; of op samenkomsten graag door haar lieten
    adviseren en hoog opgaven van haar rustgevende uitstraling. De
    salonwagen in Baarn bleef de uitvalsbasis, totdat zij in 1964
    met de familie Mijnssen-s'Jacob naar Amsterdam verhuisde. Vier
    jaar later overleed ze daar aan kanker.&lt;/p&gt;
&lt;p&gt;Greet Hofmans heeft haar leven lang mensen aangetrokken en
    afgestoten. Sommigen zagen in haar een charlatan, een
    intrigant, een gevaarlijke toverkol of op zijn gunstigst een
    wereldvreemde figuur. Voor anderen was zij daarentegen de
    verpersoonlijking van het ideale leven: sober, vreedzaam,
    onbaatzuchtig, gericht op de medemens. De gebeurtenissen op
    Soestdijk in 1956 deden allerlei fantastische verhalen over en
    rond haar ontstaan. De geheimzinnigheid waarmee men van
    offici&amp;euml;le zijde de affaire is blijven omgeven, gaf volop
    aanleiding tot speculaties. Hofmans' betekenis wordt mede
    daardoor verschillend gewaardeerd. Tegenover het overgeleverde
    Raspoetinbeeld is later de opvatting komen te staan dat de
    affaire van l956 in feite een dreigende echtscheiding van het
    koninklijk paar betrof en dat de beroering rond de
    gebedsgenezeres dit moest maskeren.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door H.A. Lunshof, in 
  &lt;em&gt;Elseviers Weekblad&lt;/em&gt;

  , 23-6-1956; interview door Aad van der Mijn, in 
  &lt;em&gt;Het Parool&lt;/em&gt;

  , 19-11-1966; H.J.A. Hofland, 
  &lt;em&gt;Tegels lichten of ware verhalen over de autoriteiten in het
  land van de voldongen feiten&lt;/em&gt;

  (Amsterdam 1972) 106-127; Wim Klinkenberg, 
  &lt;em&gt;Prins Bernhard. Een politieke biografie, 1911-1979&lt;/em&gt;

  (Amsterdam 1979) 367-450; M.G. Schenk en Magdaleen van Herk, 
  &lt;em&gt;Juliana, vorstin naast de rode loper&lt;/em&gt;

  (Amsterdam [etc.] 1980); Hugo Arlman en Gerard Mulder, 
  &lt;em&gt;Van de Prins geen kwaad. Prins Hendrik &amp;amp; andere dossiers
  van Oranje&lt;/em&gt;

  (Alphen aan den Rijn 1982) 110-164; Harry van Wijnen, 
  &lt;em&gt;De prins-gemaal. Vogelvrij en gekooid&lt;/em&gt;

  (Amsterdam 1992) 126-132 en 273-277; L.J. Giebels, 
  &lt;em&gt;Beel. Van vazal tot onderkoning. Biografie, 1902-1977&lt;/em&gt;

  ('s-Gravenhage [etc.] 1995) 391-420; A. Bredenhoff en J.T.
  Offringa, 
  &lt;em&gt;Greet Hofmans. Occult licht op een koninklijke affaire&lt;/em&gt;

  (Z.pl. 1996); J.G. Kikkert, 
  &lt;em&gt;Crisis op Soestdijk. Nederland als bananenmonarchie&lt;/em&gt;

  (Breda 1996); Gerard Mulder en Paul Koedijk, 
  &lt;em&gt;Lees die krant! Geschiedenis van het naoorlogse Parool,
  1945-1970&lt;/em&gt;

  (Amsterdam 1996) 307-336.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Vrij Nederland&lt;/em&gt;

  , 25-12-1982 (p. 12) [foto: Benelux Press].&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

