<biodes version="1.0">
  <fileDesc>
    <title>Vredenburch, jhr. Heinrich Friedrich Ludwig Carl Rosarius Caspar Melchior Baltasar van (1905-1981)</title>
    <ref target="http://resources.huygens.knaw.nl/bwn1880-2000/lemmata/bwn2/vredenburch"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vredenburch</idno>
    <persName><name type="geslachtsnaam">Vredenburch</name>, jhr. Heinrich Friedrich Ludwig Carl Rosarius Caspar Melchior Baltasar van</persName>
    <sex value="1"/>
    <event type="birth" when="1905"/>
    <event type="death" when="1981"/>
    <state type="occupation">diplomaat</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vredenburch, Jhr. Heinrich Friedrich Ludwig Carl Rosarius Caspar
Melchior Baltasar van&lt;/strong&gt; (wijziging voornamen bij Besch. Arr. Rb. te 's-Gravenhage op
5-10-1928 in &lt;b&gt;
Hendrik Frederik Lodewijk Karel&lt;/b&gt;), diplomaat (Wenen 31-10-1905 - Ch&amp;eacute;serex (Zwitserland) 17-11-1981).

Zoon van jhr. Carel Gerard Willem Frederik van Vreden-burch, diplomaat,
en Luisa Maria Alicia Antonia Anna Capece Minutolo dei Duchi di San
Valentino e Marchesi di Bugnano. Gehuwd op 7-3-1931 met Eliza Dorothea
barones Van Tuyll van Serooskerken. Uit dit huwelijk werd 1 zoon
geboren. Na echtscheiding (25-10-1934) gehuwd op 7-11-1934 met jkvr.
Ir&amp;egrave;ne H&amp;eacute;lo&amp;iuml;se Pauw van Wieldrecht. Uit dit huwelijk
werden 1 zoon en 2 dochters geboren.





&lt;/p&gt;
&lt;p&gt;Van Vredenburchs loopbaan als diplomaat leek na het eindexamen
gymnasium-A aan het Nederlandsen Lyceum te 's-Gravenhage in 1924,
de rechtenstudie te Utrecht (1924-1931) en de benoeming tot
attach&amp;eacute; in 1932 snel te eindigen. Na de dood van zijn vader in
1927 raakten zijn oom en andere verwanten betrokken in een - vooral in
Den Haag berucht gebleven - schandaal rond de Haagse commissaris van
politie F. van 't Sant. De jonge Van Vredenburch echter trok zich
daar uiterlijk weinig van aan en leidde zelfs een niet onbesproken
leven. Nadat hij in november 1933 onder invloed een auto-ongeluk had
veroorzaakt, waarbij &amp;eacute;&amp;eacute;n dode viel, werd hij op
disponibiliteit gesteld.&lt;/p&gt;
&lt;p&gt;Overtuigd van Van Vredenburchs capaciteiten gaf minister jhr. A.C.D.
de Graeff hem echter in januari 1935 een nieuwe kans. Tijdens de
ongebruikelijke plaatsing bij het consulaat-generaal in Hamburg moest
hij bewijzen dat hij in het gareel kon lopen. Vervolgens werd hij in
1936 verbonden aan het gezantschap in Buenos Aires, totdat hij in
september 1939 op het ministerie souschef van de afdeling Politieke
Zaken werd. In mei 1940 volgde hij als enige beleidsambtenaar minister
E.N. van Kleffens naar Londen. In de zomer van 1940 was hij
vertegenwoordiger in Frankrijk, Spanje en Portugal van de te Londen
zetelende regeringscommissaris voor de vluchtelingen, jhr. O.C.A. van
Lidth de Jeude, en probeerde hij enige lijn te brengen in de veelal
gebrekkige hulpverlening door diplomatieke en consulaire ambtenaren,
die soms te formalistisch en bureaucratisch optraden. In september
benoemde Van Kleffens hem tot hoofd van de afdeling Diplomatieke Zaken,
een functie die tot de val van Neder-lands-Indi&amp;euml; in maart 1942
veel van hem vergde. Op eigen verzoek werd Van Vredenburch in november
1942 naar Washington overgeplaatst. De benepen sfeer in het Nederlandse
ballingenmilieu stond hem niet aan en hij ergerde zich aan de
machinaties van Van 't Sant, die als particulier secretaris van
koningin Wilhelmina ook in Londen verbleef. In de Verenigde Staten
hield Van Vredenburch zich vooral bezig met naoorlogse politieke en
economische vraagstukken. Voorjaar 1945 was hij plaatsvervangend
gedelegeerde van de Nederlandse delegatie op de oprichtingsconferentie
van de Verenigde Naties in San Francisco.&lt;/p&gt;
&lt;p&gt;Najaar 1945 keerde Van Vredenburch als directeur Politieke Zaken op
het ministerie terug en kreeg hij, vooral onder minister C.G.W.H. baron
Van Boetzelaer van Oosterhout, een steeds steviger greep op het
buitenlands beleid. Na de eerste politi&amp;euml;le actie in 1947 tegen de
Republiek Indonesia speelde Van Vredenburch als gezant en gevolmachtigd
minister van het ministerie van Buitenlandse Zaken een belangrijke rol
in de onderhandelingen onder leiding van de VN-Commissie van Goede
Diensten (CGD) over een regeling van het geschil, eerst als
vice-voorzitter van de Nederlandse delegatie en na het afsluiten van de
Renville-overeenkomsten op 17 januari 1948 als gedelegeerde van het
Opperbestuur in Indonesi&amp;euml; - in de rang van minister. Hij ergerde
zich daarbij vooral aan de verzwakking van de Nederlandse
onderhandelingspositie wegens het ontbreken van centrale
co&amp;ouml;rdinatie van het beleid. Van Vredenburch spande zich in de
Nederlandse interpretatie van de Renville-overeenkomst bij de CGD
ingang te doen vinden. Deze impliceerde dat de Republiek, op grond van
een erkenning van de Nederlandse soevereiniteit over Indi&amp;euml;, in de
interimperiode tot de totstandkoming van de Verenigde Staten van
Indonesi&amp;euml; de positie van deelstaat zou bezitten. In dat verband
had de Republiek dan geen betrekkingen met het buitenland mogen
onderhouden en geen eigen strijdkrachten kunnen bezitten. Zodra de CGD
in mei 1948, met het zg. Dubois-Critchley-plan, het initiatief nam om
de impasse in de uitwerking van de Renville-overeenkomst te doorbreken
met een Nederland onwelgevallig plan, probeerde Van Vredenburch dit op
procedurele argumenten langs diverse wegen te bruskeren; daarmee leidde
hij het uiteindelijk echec van het Dubois-Critchley-plan in.&lt;/p&gt;
&lt;p&gt;Van Vredenburchs benoeming tot administrateur van de Internationale
Zone van Tanger in augustus 1948 - door hemzelf geambieerd als een
rustiger werkkring na de zeer drukkejaren sinds 1939 -was de eerste van
een reeks internationale posities die hij zou bekleden. Na zijn
terugkeer uit Tanger leidde hij van oktober 1951 tot april 1952 de
Nederlandse delegatie bij de onderhandelingen over de oprichting van de
door Nederland naast de Noord-atlantische Verdragsorganisatie (NAVO)
aanvankelijk overbodig geachte Europese Defensie Gemeenschap. Voordat
volledige overeenstemming was bereikt werd Van Vredenburch in april
1952 benoemd tot plaatsvervangend secretaris-generaal bij het nieuwe
NAVO-secretariaat. Als rechterhand van secretaris-generaal Lord Ismay
speelde hij een wezenlijke rol in de totstandbrenging van de
Atlantische samenwerking op vooral politiek en militair terrein. In de
jaren 1956-1958 trachtte hij als hoofdvertegenwoordiger van de Europese
Gemeenschap voor Kolen en Staal bij de Britse regering de communicatie
tussen het continentale West- en Midden-Europa met de Britse regering
gaande te houden. Dat was moeilijk omdat enerzijds het zich verenigende
supranationale 'Europa' met rasse schreden de Europese
Economische Gemeenschap (EEG) en Euratom trachtte te bereiken en
anderzijds de slechts in intergouvernementele samenwerking
ge&amp;iuml;nteresseerde Britse regering de totstandkoming van de EEG
probeerde af te remmen met haar plan voor een Europese Vrijhandelszone.
Hij wist de besprekingen over de Vrijhandelszone ook na de
ondertekening van het Verdrag van Rome gaande te houden.&lt;/p&gt;
&lt;p&gt;In 1958 hervatte Van Vredenburch zijn werkzaamheden in Nederlandse
dienst als directeur-generaal Europese Samenwerking. Deze na de
totstandkoming van de EEG gecre&amp;euml;erde functie vervulde hij totdat
in januari 1959 zijn benoeming tot ambassadeur in Bonn volgde. Van
Vredenburch sloot zijn diplomatieke loopbaan af als ambassadeur in Rome
(1962-1970).&lt;/p&gt;
&lt;p&gt;Als diplomaat had Van Vredenburch er geen enkele moeite mee zich
overeenkomstig de gevestigde tradities te gedragen en te representeren,
maar hij paste als persoon niet in het vertrouwde sjablone van de
diplomaat. Hij beschikte over een enorme werkkracht, was snel van
begrip en rijk aan creatieve idee&amp;euml;n. Tegenover zijn medewerkers
was hij veeleisend, maar voor hechte samenwerking en duidelijke leiding
aan een grotere groep ondergeschikten ging hij te veel zijn eigen gang,
terwijl ook zijn niet gemakkelijke aard hem hierin parten speelde. Van
Vredenburch blonk vooral uit als onderhandelaar. Door zijn vermogen het
einddoel in het oog te houden, op te merken welke nuanceringen zich bij
de tegenpartij manifesteerden en het goede moment te kiezen voor het
ter tafel brengen van nieuwe voorstellen of concessies voordat de
onderhandelingen verzand waren, behoorde hij tot de, ook in Nederland,
altijd zeer kleine groep van diplomaten die het diplomatieke spel van
aftasten en manouvreren zo beheersten dat zij richting en inhoud aan de
onderhandelingen gaven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;In het Algemeen Rijksarchief te 's-Gravenhage bevindt
zich het familiearchief Van Vredenburch, waarin reeds een gedeelte van
H.F.L.K. van Vredenburchs papieren is gedeponeerd; andere stukken,
waaronder ongepubliceerde memoires, zijn nog in het bezit van de
nabestaanden. In de collecties E.N. van Kleffens en W.F.L. graaf Van
Bylandt (bij het ministerie van Buitenlandse Zaken) bevinden zich
brieven van Van Vredenburch. Ambtelijke stukken van zijn hand zijn
gepubliceerd in 
&lt;em&gt;Documenten betreffende de buitenlandse politiek van Nederland
1919-1945.&lt;/em&gt;

Periode C: 1940-1945 ('s-Gravenhage, 1976-) (RGP: Grote Serie nr.
157-) en 
&lt;em&gt;Offici&amp;euml;le bescheiden betreffende de Nederlands-Indonesische
betrekkingen 1945-1950&lt;/em&gt;

('s-Gravenhage, 1971-) 
&lt;em&gt;(RGP:&lt;/em&gt;

Kleine Serie nr. 36-).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Capita Selecta Atlantica', in 
&lt;em&gt;Ons Leger&lt;/em&gt;

40 (1956) 4 (april) 4-8; 5 (mei) 7-11 en 6 juni) 7-11.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1979) IX, passim; A. den Doolaard, 
&lt;em&gt;Londen en de zaak Van 't Sant&lt;/em&gt;

(Amsterdam, 1980); Ide Anak Agung Gde Agung, 
&lt;em&gt;'Renville' als keerpunt in de Nederlands-Indonesische
onderhandelingen&lt;/em&gt;

(Alphen a/d Rijn, 1980); J.M.A.H. Luns, 'Van Vredenburch, hoogst
bekwaam beroepsdiplomaat', in 
&lt;em&gt;NRC Handelsblad,&lt;/em&gt;

27-11-1981; A.E. Kersten, 
&lt;em&gt;Buitenlandse Zaken in ballingschap (Alphen&lt;/em&gt;

a/d Rijn, 1981); Hugo Arlman &amp;amp; Gerard Mulder, 
&lt;em&gt;Van de prins geen kwaad.&lt;/em&gt;

Prins Hendrik en andere dossiers van Oranje (Alphen aan den Rijn,
1982).&lt;/p&gt;
&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

