<biodes version="1.0">
  <fileDesc>
    <title>Tienhoven, Pieter Gerbrand van (1875-1953)</title>
    <ref target="http://resources.huygens.knaw.nl/bwn1880-2000/lemmata/bwn4/tienhoven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tienhoven</idno>
    <persName><name type="geslachtsnaam">Tienhoven</name>, Pieter Gerbrand van</persName>
    <sex value="1"/>
    <event type="birth" when="1875"/>
    <event type="death" when="1953"/>
    <state type="occupation">natuurbeschermer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/TIENHOVEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tienhoven, Pieter Gerbrand van&lt;/strong&gt;, natuurbeschermer (Amsterdam 19-11-1875 - Amsterdam 5-5-1953). 
Zoon van Gijsbert van Tienhoven, burgemeester en minister, en
  Anna Sara Maria Hacke. Gehuwd op 15-2-1910 met Cornelia Johanna
  Marggraff. Dit huwelijk, waaruit geen kinderen werden geboren,
  werd ontbonden op 14-8-1916.
  
&lt;img src=&amp;quot;images/TIENHOVEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tienhoven, Pieter Gerbrand van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Piet van Tienhoven groeide op als vijfde van de negen
    kinderen in een intellectueel en artistiek gezin. Hij volgde
    een gymnasiale opleiding, eerst in zijn geboorteplaats en
    daarna in Gouda, waar hij in 1895 eindexamen deed. In dat
    zelfde jaar liet hij zich inschrijven aan de Universiteit van
    Amsterdam en studeerde hier rechten en biologie. Op 30 juni
    1902 promoveerde hij op stellingen tot doctor in de
    rechtswetenschappen. Vervolgens begon een loopbaan als
    assuradeur in het verzekeringswezen. Zo richtte Van Tienhoven
    in september 1904 de Nationale Zee- en Brand
    Assurantiemaatschappij NV op, waarvan hij tot in 1949
    mededirecteur bleef. Verder was hij directeur bij de NV
    Hollandsche Brand- en Levensverzekering Societeit (1908-1935)
    en bij de Noord-, Zuid-Hollandsche en Zeeuwsche Zee- en
    Brandverzekering-maatschappij. Overigens liet Van Tienhoven de
    dagelijkse werkzaamheden van de 'Nationale' vrijwel geheel over
    aan zijn procuratiehouder. Zijn assurantiewerk bracht hem vaak
    op de Amsterdamse Beurs, waar hij evenwel de meeste tijd
    besteedde aan het onderhouden van contacten ten behoeve van de
    natuurbescherming.&lt;/p&gt;
&lt;p&gt;Het was namelijk niet als assuradeur, maar als
    natuurbeschermer dat Van Tienhoven bekend zou worden. Omstreeks
    
    1905

    - maar mogelijk reeds eerder - was hij in contact gekomen met
    de onderwijzer en amateur-bioloog Jac.P. Thijsse, die in 1904
    met succes had gestreden tegen een plan van het college van
    Burgemeester en Wethouders van Amsterdam om het Naardermeer als
    vuilstortplaats te bestemmen. Deze actie had in april 1905
    geleid tot de oprichting van de Vereeniging tot Behoud van
    Natuurmonumenten in Nederland, en nog hetzelfde jaar nam Van
    Tienhoven zitting in het bestuur: van 1907 tot aan zijn dood in
    1953 trad hij op als penningmeester en van 1923 tot 1927 als
    vice-voorzitter. Het kantoor van Natuurmonumenten kreeg
    aanvankelijk onderdak in het Amsterdamse pand van het
    assurantiekantoor van Van Tienhoven.&lt;/p&gt;
&lt;p&gt;In zijn bestuursfuncties bij Natuurmonumenten ging Van
    Tienhoven zich intensief bezighouden met het verwerven van
    terreinen. Hij beperkte het beleid van de vereniging niet tot
    wetenschappelijk interessante gebieden, maar liet met het oog
    op recreatie en exploitatie ook landgoederen, bossen en andere
    terreinen aankopen. Juist deze natuurgebieden spraken tot de
    verbeelding van de grote massa, en het was zijns inziens zaak
    dat de vereniging door brede lagen van de bevolking werd
    gedragen. Dit beleid, waarbij sterk werd gelet op de
    financi&amp;euml;le mogelijkheden van de terreinen &amp;egrave;n van de
    vereniging, bracht Van Tienhoven meer dan eens in conflict met
    de meer wetenschappelijk geori&amp;euml;nteerde bestuursleden.
    Doorgaans slaagde hij er echter in zijn standpunt met
    vasthoudendheid en durf door te drukken. Deze eigenschappen,
    alsook zijn vele connecties en zijn gewiekst optreden als
    niet-aflatende onderhandelaar, zorgden ervoor dat
    Natuurmonumenten vele natuurgebieden in bezit wist te
    krijgen.&lt;/p&gt;
&lt;p&gt;Nadat eerdere Zwitserse pogingen om te komen tot de
    oprichting van een internationale natuurbeschermingsorganisatie
    op niets waren uitgelopen, besloot Van Tienhoven zich hiervoor
    te gaan inspannen. Hij kwam met het idee om in verschillende
    landen nationale, onafhankelijke commissies voor internationale
    natuurbescherming op te richten. De kwestie hoorde in Van
    Tienhovens visie uiteindelijk bij de Volkenbond thuis, maar kon
    daar pas ter sprake worden gebracht wanneer eerst de nationale
    krachten waren gebundeld. In 1925 werd door Van Tienhoven de
    Nederlandsche Commissie voor Internationale Natuurbescherming
    opgericht, die haar werkzaamheden ook tot Nederlands-Indi&amp;euml;
    uitstrekte. Drie jaar later speelde hij een belangrijke rol bij
    de totstandkoming van het Office International (de
    Documentation et de la Corr&amp;eacute;lation) pour la Protection de
    la Nature, een internationaal documentatie- en
    informatiecentrum in Brussel. Pas in 1948 zou door Zwitsers
    initiatief een internationale natuurbeschermingsorganisatie tot
    stand komen, waarvan Van Tienhoven tot erelid werd benoemd: de
    Union Internationale pour la Protection de la Nature.&lt;/p&gt;
&lt;p&gt;In 1927 volgde Van Tienhoven J.Th. Oudemans op als
    voorzitter van Natuurmonumenten. Dit was eigenlijk niet meer
    dan een formaliteit, want hij was toen al lange tijd het
    werkzame middelpunt van de vereniging, terzijde gestaan door
    Thijsse als secretaris en door J. Drijver als administrateur.
    De aankoop van zijn familielandgoed 'Kampina' bij het
    Noordbrabantse Boxtel in 1924, de daaropvolgende uitbreidingen
    van dit natuurreservaat en de totstandkoming van het Nationale
    Park 'De Veluwezoom' zag Van Tienhoven als enkele van zijn
    belangrijkste prestaties. Zijn eigenzinnige en doortastende
    optreden, in feite de grondslag voor het succes van de
    vereniging, riep ook weerstand op. Zijn interventie in 1934 en
    1935 om het uitgestrekte landgoed 'De Hooge Veluwe' voor
    Natuurmonumenten te verwerven liep onder meer stuk op verschil
    van inzicht met de beheerders, het echtpaar
    Kr&amp;ouml;ller-M&amp;uuml;ller. Van Tienhoven wenste de
    kunstverzameling van het echtpaar buiten de transactie te
    houden en stond een meer bedrijfsmatige exploitatie van het
    landgoed voor.&lt;/p&gt;
&lt;p&gt;Tussen 1927 en 1936 werden elf provinciale organisaties die
    het aankopen en beschermen van natuurterreinen nastreefden, in
    het leven geroepen. Bij de totstandkoming van deze provinciale
    'Landschappen' speelde Van Tienhoven in de meeste gevallen een
    initi&amp;euml;rende rol. Hij beschouwde deze organisaties als een
    noodzakelijke aanvulling op het werk van Natuurmonumenten en
    hoopte op nieuwe, meer regionale impulsen. In 1932 was Van
    Tienhoven betrokken bij de oprichting van de Contact-Commissie
    voor Natuur- en Landschapsbescherming, de voorganger van de
    Stichting Natuur en Milieu, die ontstond als een reactie op
    plannen tot de bouw van stuwbekkens in het Boven-Geuldal.&lt;/p&gt;
&lt;p&gt;Van Tienhoven stond een actief natuurbeheer met menselijk
    ingrijpen voor, omdat dit de waarde van terreinen zou verhogen.
    Dat hij daarbij in aanvaring kwam met biologen, onder wie zijn
    voornaamste opponent en oud-studiegenoot prof. Th. Weevers,
    deerde hem niet. Deze Amsterdamse hoogleraar in de
    plantenfysiologie ging uit van het idee van non-interventie,
    waarbij de natuur zoveel mogelijk aan zichzelf moest worden
    overgelaten. Niettemin onderhield Van Tienhoven goede contacten
    met hem, en het was Weevers die hem toesprak, toen hij in
    januari 1946 een eredoctoraat in de wis- en natuurkunde ontving
    van de Universiteit van Amsterdam.&lt;/p&gt;
&lt;p&gt;Van Tienhoven was lid van verschillende adviescommissies en
    -organen van de rijksoverheid. Hierin verdedigde hij doorgaans
    de belangen van de natuurbescherming, zij het niet altijd met
    succes. Zo zat hij in het College voor de Visscherijen, waarvan
    hij sinds juli 1912 deel uitmaakte, de Commissie inzake het
    Zeehondenvraagstuk voor. Hier vond Van Tienhoven in 1932 een
    meerderheid tegenover zich die de zeehond schadelijk achtte
    voor de visstand en daarom van mening was dat de rijksoverheid
    het doden van deze diersoort moest bevorderen, onder andere
    door het laten voortbestaan van het omstreden premiestelsel.
    Samen met Thijsse was hij in 1932 lid van de commissie die een
    herziening van de Vogelwet van 1912 moest voorbereiden. Beiden
    brachten hier met wisselend succes verschillende voorstellen
    in. Zijn bijnaam 'Vogelenpiet' verwierf Van Tienhoven door zijn
    grote belangstelling voor vogels, wat bijvoorbeeld bleek uit
    zijn bestuurlijke activiteiten voor de Nederlandsche
    Vereeniging tot Bescherming van Vogels, waarvan hij jarenlang
    ondervoorzitter was.&lt;/p&gt;
&lt;p&gt;Naast de natuurbescherming had ook de monumentenzorg Van
    Tienhovens grote belangstelling. In 1911 behoorde hij tot de
    oprichters van de Bond Heemschut, een federatieve vereniging
    die zich tot taak stelde de stedelijke en landschappelijke
    schoonheid van Nederland te behouden. Tientallen jaren lang
    maakte hij hier deel uit van het bestuur. Ook binnen de in 1918
    opgerichte Vereeniging 'Hendrick de Keyser', die zich ten doel
    stelde historisch waardevolle oude gebouwen in Nederland voor
    de ondergang te behoeden, toonde hij zich bijzonder actief. In
    1923 was Van Tienhoven de belangrijkste initiatiefnemer tot de
    oprichting van 'De Hollandsche Molen', waarvan hij tot 1953 het
    voorzitterschap bekleedde. De administratie van deze
    Vereeniging tot Behoud van Molens in Nederland werd
    ondergebracht in het kantoor van Natuurmonumenten in Amsterdam,
    waar men gedeeltelijk van hetzelfde personeel gebruik
    maakte.&lt;/p&gt;
&lt;p&gt;Van Tienhoven bleef zijn leven lang in doen en denken een
    zelfbewuste Amsterdamse patrici&amp;euml;r, die overigens met
    hetzelfde gemak omging met zakenlieden en bestuurders als met
    opzichters en boswachters. De weinig democratische structuur
    van Natuurmonumenten, waar Van Tienhoven vrijwel alleen de
    scepter zwaaide, kwam in de loop van de jaren veertig overigens
    steeds meer bloot te staan aan kritiek. Deze werd op de
    jaarvergaderingen van de vereniging vooral geuit door leden van
    de Nederlandsche Jeugdbond voor Natuurstudie. Na lange
    onderhandelingen werd in februari 1947 een compromis bereikt,
    waarin ook Van Tienhoven zich kon vinden.&lt;/p&gt;
&lt;p&gt;Niettegenstaande de drukke werkzaamheden die zijn vele
    bestuursfuncties met zich brachten, wist Van Tienhoven toch nu
    en dan tijd vrij te maken om de natuur in te trekken, een
    rugzak op de gekromde rug en met zijn cocker-spani&amp;euml;l Mona
    aan zijn zijde. Tot op het laatst bleef hij actief. Toen zijn
    stem- en gehoorvermogen achteruitging en dit hem in toenemende
    mate hinderde bij het leiden van vergaderingen, trad hij in
    maart 1952 terug als voorzitter van Natuurmonumenten, hoewel
    hij als vice-voorzitter en penningmeester nog sterk bij de
    vereniging bleef betrokken. Een jaar later overleed hij aan een
    beroerte. Overeenkomstig zijn wens werd zijn stoffelijk
    overschot gecremeerd en werd de as uitgestrooid op het
    voormalige familielandgoed 'Kampina'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie van Van Tienhoven in het archief van
  de Vereniging tot Behoud van Natuurmonumenten in Nederland in het
  Gemeentearchief te Amsterdam en in het archief van de
  Nederlandsche Commissie voor Internationale Natuurbescherming,
  beide bij de Gemeentelijke Archiefdienst te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Internationale natuurbescherming', in 
    &lt;em&gt;Jaarboek van de Vereeniging tot Behoud van Natuurmonumenten
    in Nederland 1923-1928&lt;/em&gt;

    (Amsterdam, s.a.) 191-202.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. door J.H. van Heek,
  in 
  &lt;em&gt;Jaarboek van de Vereeniging tot Behoud van Natuurmonumenten in
  Nederland 1950-1953&lt;/em&gt;

  (Amsterdam, 1953) 17-20; door J. Heimans, 
  &lt;em&gt;ibidem&lt;/em&gt;

  , 21-22; door J. Drijver, 
  &lt;em&gt;ibidem&lt;/em&gt;

  , 23-38; door Chr.P. van Eeghen, in 
  &lt;em&gt;Amstelodamum. Maandblad voor de kennis van Amsterdam&lt;/em&gt;

  40 (1953) 83-84: G.A. Brouwer, 'Leben und Wirken von Pieter
  Gerbrand van Tienhoven', in 
  &lt;em&gt;Naturschutzparke&lt;/em&gt;

  , Heft 18 (1960) 41-45; H.P. Gorter, 'Op 19 november herdenken
  wij de honderdste geboortedag van Pieter Gerbrand van Tienhoven',
  in 
  &lt;em&gt;Natuurbehoud&lt;/em&gt;

  6 (1975) 82-84; idem, 
  &lt;em&gt;Ruimte voor Natuur. 80 jaar bezig voor de natuur van de
  toekomst&lt;/em&gt;

  ('s-Graveland, 1986); E. Pelzers, 'De Munt- en Wolfsbergkwestie.
  De aankoop van de natuurgebieden Munt- en Wolfsberg bij Nijmegen
  door de Vereniging tot Behoud van Natuurmonumenten in Nederland,
  1928-1930', in 
  &lt;em&gt;Jaarboek Numaga&lt;/em&gt;

  40 (1993) 135-145.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1469.
&lt;/p&gt;



&lt;p&gt;E. Pelzers&lt;/p&gt; 
&lt;dtml-var bwn_footer&gt;</text>
  </biography>
</biodes>

