<biodes version="1.0">
  <fileDesc>
    <title>Wijers, Theodorus Renerus Josephus (1891-1973)</title>
    <ref target="http://resources.huygens.knaw.nl/bwn1880-2000/lemmata/bwn5/wijers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijers</idno>
    <persName><name type="geslachtsnaam">Wijers</name>, Theodorus Renerus Josephus</persName>
    <sex value="1"/>
    <event type="birth" when="1891"/>
    <event type="death" when="1973"/>
    <state type="occupation">rechter</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/wijers.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijers, Theodorus Renerus Josephus&lt;/strong&gt;, rechter en minister (Roermond 27-1-1891 - Breda 25-11-1973). 
Zoon van Alphonse Ferdinand Wijers, manufacturier, en Marie
  Wilhelmine Isabelle Ad&amp;egrave;le Smeets. Gehuwd op 7-2-1922 met
  Margaretha Maria Carolina Rouppe van der Voort (1901-1966). Uit
  dit huwelijk werden 2 zoons en 4 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/wijers.jpg' alt='afbeelding van Wijers, Theodorus Renerus Josephus'&gt;Ren&amp;eacute; Wijers groeide op in Roermond, als de tweede van
    vijf kinderen in een streng katholiek gezin, dat behoorde tot
    de gegoede middenstand. Toen de vader aan tyfus overleed was
    Ren&amp;eacute; ruim vier jaar oud. Zijn van nature bijzonder
    dominante moeder was sindsdien de spil van het gezin. De jonge
    Wijers bezocht vanaf 1902 het internaat te Rolduc en behaalde
    hier in 1908 zijn gymnasiumdiploma. Aangezien zijn moeder hem
    nog te jong vond voor de universiteit, liet zij hem in Rolduc
    nog een jaar filosofie studeren. Hierna begon hij aan de
    rechtenstudie in Leiden, waar zijn moeder zich met hem en zijn
    oudste broer vestigde. Het pluriforme Leidse milieu zou
    belangrijk zijn voor zijn vorming tot ruimdenkend katholiek,
    die over de grenzen van de eigen zuil heen de samenwerking met
    anderen zocht.&lt;/p&gt;
&lt;p&gt;Op zijn 21ste verjaardag ontving Wijers het erfdeel van zijn
    vader. Hij kocht een zeilboot en maakte - bevrijd van zijn
    moeder - vele reizen. Daarnaast waren natekenen en bridgen zijn
    voornaamste hobby's; met zijn bridgepartner zou hij in 1934
    zelfs Nederlands kampioen worden. Na zijn promotie op
    voornamelijk civielrechtelijke stellingen op 19 maart 1915 was
    Wijers vijftien jaar lang werkzaam als advocaat en procureur te
    's-Hertogenbosch. Vervolgens werd hij rechter in de
    arrondissementsrechtbank te Rotterdam. Wijers was liever
    rechter dan advocaat, aangezien hij vooral genoegen vond in het
    vormen, toetsen en bijschaven van een oordeel. In 1933 keerde
    hij terug naar 's-Hertogenbosch als raadsheer in het
    Gerechtshof aldaar.&lt;/p&gt;
&lt;p&gt;Wijers' belangrijkste wapenfeit op rechtswetenschappelijk
    gebied dateert van 1936. Het betrof een preadvies aan de
    Vereeniging tot het Bevorderen van de Beoefening der Wetenschap
    onder de Katholieken in Nederland. In een tijd waarin de
    bescherming van de vrijheid van het individu tegenover de
    staatsalmacht onder vuur lag, bepleitte de Bossche raadsheer
    handhaving van de in artikel 1 van het Wetboek van Strafrecht
    neergelegde regel 'nulla poena sine lege': geen feit is
    strafbaar dan uit kracht van een daaraan voorafgegane
    wettelijke strafbepaling. Afkerig van analogische
    wetstoepassing in het strafrecht stelde Wijers zich op het
    standpunt dat de grens tussen strafbaar en niet-strafbaar
    duidelijk moest zijn aangegeven, en dat het de taak was van de
    wetgever, en niet van de rechter, om die grens te trekken. De
    helder omschreven wet was volgens hem de beste waarborg voor de
    persoonlijke vrijheid.&lt;/p&gt;
&lt;p&gt;Tijdens de oorlog weigerde Wijers medewerking aan de
    maatregelen van de Duitse bezetter. Hij hield zich in deze
    jaren voornamelijk bezig met tuinieren in de moestuin van zijn
    woning in Vught. Na de bevrijding werd Wijers benoemd tot
    president van het Bijzonder Gerechtshof te 's-Hertogenbosch.
    Dit hof moest bepaalde strafbare feiten berechten die tijdens
    de bezetting in het rechtsgebied Zeeland, Noord-Brabant en
    Limburg waren gepleegd. In deze functie accepteerde hij het
    terzijde stellen van het nulla poena-beginsel voor bepaalde
    oorlogsmisdaden als verraad en collaboratie.&lt;/p&gt;
&lt;p&gt;Het werk in het Bijzonder Gerechtshof liet Wijers overigens
    niet onberoerd; vooral de zwaarte van de straffen vond hij
    buitensporig. Tegen deze achtergrond moet de redevoering worden
    gezien die hij eind juni 1947 hield voor de Nederlandse
    Juristen-Vereniging, waarin hij ervoor pleitte de straf van
    jeugdige idealisten die, verblind door propaganda, in Duitse
    krijgsdienst waren getreden, niet volledig ten uitvoer te
    leggen. Als rechter kreeg hij velen van deze jongens voor zich
    en kon hij niet anders dan hun een zware straf opleggen. Maar
    van verdere vergelding moest naar zijn idee worden afgezien,
    als de straf haar afschrikwekkende en verbeterende werking had
    gehad. Hij stelde voor de termijn waarna tot voorwaardelijke
    invrijheidstelling kon worden besloten, voor alle politieke
    delinquenten te bekorten van tweederde naar een derde van de
    straftijd inclusief voorarrest. Minister van Justitie J.H. van
    Maarseveen (1946-1948) wees zijn voorstel echter tot tweemaal
    toe af.&lt;/p&gt;
&lt;p&gt;In 1946 werd Wijers tot vice-president van het gewone
    Gerechtshof in 's-Hertogenbosch benoemd. Twee jaar later, op 4
    februari 1948, nam hij zitting in de Eerste Kamer, na zich kort
    tevoren als lid van de Katholieke Volkspartij (KVP) te hebben
    aangemeld. Lang zou hij echter geen senator blijven, want al op
    7 augustus 1948 viel hem het ambt van minister van Justitie ten
    deel. Kabinetsformateur J.R.H. van Schaik van de KVP - een
    goede kennis van Wijers' echtgenote - zag in hem een
    rechterlijk ambtenaar die zijn sporen had verdiend, die geen
    politieke scherpslijper was en in zijn juridische opvattingen
    blijk had gegeven van een groot vertrouwen in de liberale
    beginselen van de rechtsstaat.&lt;/p&gt;
&lt;p&gt;In de ministerraad zou Wijers zelden op de voorgrond treden.
    Hij pleitte herhaaldelijk voor een mildere behandeling van
    politieke delinquenten of slappe ambtenaren, maar vond daarbij
    vaak minister-president W. Drees op zijn weg. Menigmaal bezweek
    hij - overigens niet als enige bewindsman - onder de eisen die
    minister van Financi&amp;euml;n P. Lieftinck stelde. Wat wetgeving
    betreft, lijkt zijn activiteit nogal gering, maar hij had een
    belangrijk aandeel in de modernisering van het gevangeniswezen
    en de vernieuwing van de kinderbescherming die na zijn aftreden
    tot stand kwamen. De Tweede Kamer was zeer te spreken over
    Wijers' optreden, omdat zij door hem nauw bij de besluitvorming
    werd betrokken. Hij stelde de vaste Kamercommissie voor
    Privaat- en Strafrecht voortdurend op de hoogte van zijn
    plannen en hield rekening met haar wensen. Wijers toonde zich
    volgens de parlementaire pers 'op een gemoedelijke wijze
    meegaand ten aanzien van de wensen der Kamerleden' (&lt;em&gt;Het Vrije Volk&lt;/em&gt;

    , 10-12-1948).&lt;/p&gt;
&lt;p&gt;Wijers leek aardig op weg de parlementaire kant van het
    ministerschap onder de knie te krijgen, toen zijn
    gezondheidstoestand hieraan echter een voortijdig einde maakte.
    Zijn bedachtzame en naar perfectionisme neigende optreden heeft
    er waarschijnlijk toe bijgedragen dat hij in het voorjaar van
    1950 de fysieke uitputting nabij was. Zijn arts schreef hem
    enige maanden rust voor, waarna hij zich niet meer zou mogen
    blootstellen aan de spanningen en de vermoeienissen van het
    ministerschap. Op 15 mei 1950 legde Wijers daarom zijn ambt
    neer. Bij zijn afscheid werden in de Kamer lovende woorden
    gesproken. Als opvolger van Wijers wenste de ministerraad
    echter nadrukkelijk een krachtige, stimulerende figuur. Hieruit
    kan worden afgeleid dat Wijers, naar het oordeel van zijn
    collega-ministers, op dit punt tekort was geschoten. Misschien
    was hij voor het parlement gewoon te aimabel geweest.&lt;/p&gt;
&lt;p&gt;Twee maanden na zijn aftreden bleek Wijers reeds voldoende
    hersteld om opnieuw de functie van raadsheer in het Gerechtshof
    te 's-Hertogenbosch op zich te nemen. In december 1950 werd hij
    door zijn opvolger, minister A.A.M. Struycken, benoemd tot
    president van het Bossche Hof, een functie die hij tot zijn
    pensioen in 1961 zou vervullen. Het was een logische stap in
    Wijers' carri&amp;egrave;re bij de rechterlijke macht. Van 1952 tot
    1959 was hij tevens voorzitter van het Hof van Discipline van
    de Nederlandse Orde van Advocaten. Dit heeft hij met veel
    plezier gedaan, en zo werd de pil dat hij het hoge ambt van
    raadsheer in de Hoge Raad nooit heeft bereikt, enigszins
    verguld.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Nulla poena sine lege', in 
    &lt;em&gt;Annalen [van de] Vereeniging tot het Bevorderen van de
    Beoefening der Wetenschap onder de Katholieken in Nederland&lt;/em&gt;

    28 (1936) afl. II, 17-87; [Openingsrede, in] 
    &lt;em&gt;Handelingen der Nederlandse Juristen-Vereniging&lt;/em&gt;

    77 (1947) II, 4-11.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen bij Wijers' afscheid in 
  &lt;em&gt;Brabants Dagblad&lt;/em&gt;

  , 25-1-1961 en in 
  &lt;em&gt;De Tijd&lt;/em&gt;

  , 28-1-1961: A.D. Belinfante, 
  &lt;em&gt;In plaats van bijltjesdag. De geschiedenis van de bijzondere
  rechtspleging na de Tweede Wereldoorlog&lt;/em&gt;

  (Assen 1978); J.C.F.J. van Merri&amp;euml;nboer en P.P.T.
  Bovend'Eert, 'Het rustige tuintje van rechter Wijers', in 
  &lt;em&gt;Het kabinet-Drees-Van Schaik (1948-1951).&lt;/em&gt;

  Band B: 
  &lt;em&gt;Anti-communisme, rechtsherstel en infrastructurele opbouw&lt;/em&gt;

  . Onder red. van P.F. Maas (Nijmegen 1992) 497-666.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Gedeelte van een foto in familiebezit [Wijers omstreeks
  1949].&lt;/p&gt;
&lt;p&gt;Johan van Merri&amp;euml;nboer&lt;/p&gt; 
&lt;dtml-var bwn_footer&gt;</text>
  </biography>
</biodes>

