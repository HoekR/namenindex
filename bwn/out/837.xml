<biodes version="1.0">
  <fileDesc>
    <title>Iterson, Frederik Karel Theodoor van (1877-1957)</title>
    <ref target="http://resources.huygens.knaw.nl/bwn1880-2000/lemmata/bwn1/itersonfkt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">itersonfkt</idno>
    <persName><name type="geslachtsnaam">Iterson</name>, Frederik Karel Theodoor van</persName>
    <sex value="1"/>
    <event type="birth" when="1877"/>
    <event type="death" when="1957"/>
    <state type="occupation">mijnbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ITERSONF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Iterson, Frederik Karel Theodoor van&lt;/strong&gt;, directeur Staatsmijnen (Roermond 12-3-1877 - 's-Gravenhage 11-12-1957).

Zoon van Gerrit van Iterson, inspecteur der registratie, en Agathe
Henriette van Woelderen. Gehuwd met Jennie Woutera Rotgans sinds
24-12-1910. Uit dit huwelijk werden 2 dochters en 1 zoon geboren.

&lt;img src=&amp;quot;images/ITERSONF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Iterson, Frederik Karel Theodoor van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Iterson was in Roermond op de lagere school. Na het doorlopen
van de HBS te 's-Gravenhage werd hij in 1895 ingeschreven aan de
Polytechnische school te Delft voor de richting werktuigbouwkundig
ingenieur. Tijdens zijn studententijd gaf hij blijk van een grote
wiskundige vaardigheid en helder fysisch inzicht. Na een vlotte studie
werd hem in 1899 het ingenieursdiploma uitgereikt.&lt;/p&gt;
&lt;p&gt;In 1900 kwam Van Iterson in dienst bij de werf Conrad in Haarlem,
die hem een tijdlang uitzond naar een baggerwerk aan de Guadalquivir,
waar hij o.a. ook de Spaanse taal leerde beheersen. In 1903 trad hij in
dienst bij de gemeentewerken van 's-Gravenhage, welke functie in
1905 verwisseld werd voor een ingenieursfunctie bij de gasfabriek
aldaar. Zijn reputatie als wetenschappelijk verdienstelijk student te
Delft en de eerste publikaties van zijn hand in 
&lt;em&gt;De Ingenieur&lt;/em&gt;

vormden intussen de aanleiding voor het verzoek in 1908 om de colleges
in de toegepaste mechanica tijdelijk over te nemen. In 1910 werd hij
tot gewoon hoogleraar benoemd. In zijn inaugurele rede 
&lt;em&gt;De beteekenis van de leer der sterkteberekeningen bij het tot stand
brengen van ijzerconstructies en haar waarde voor de vorming van de
ingenieur&lt;/em&gt;

spreekt hij reeds uit wat later zijn uitgangspunt zal blijven.&lt;/p&gt;
&lt;p&gt;Op 1 januari 1913 werd Van Iterson benoemd tot directeur van de
Staatsmijnen, belast met de leiding van de bovengrondse werken. Deze
functie bracht hem in aanraking met vele takken van
ingenieurswetenschap en in al deze zou hij zijn talenten kunnen
bewijzen. Bij zijn benoeming trof hij in de mijnen een toestand aan die
hem tot zulk een verdergaande activiteit stimuleren kon: in 1908 was de
magerkoolmijn Wilhelmina in produktie genomen; van de drie
vetkoolmijnen was de ontsluiting van de mijn Emma voltooid, de mijn
Hendrik in aanleg en voor de mijn Maurits werden de plannen ontworpen.
De aandacht van Van Iterson ging direct uit naar een rationeel gebruik
van het cokesovengas in en buiten het eigen bedrijf. Gaslevering op
afstand aan openbare nutsbedrijven werd door hem gepropageerd en tot
uitvoering gebracht. Verwerking van afvalkolen kreeg bijzondere
aandacht. De ketelhuizen werden ingericht om grove afvalkool te
verwerken en in elektrische stroom om te zetten. In de eerste jaren van
zijn directeurschap kwamen ook reeds zijn persoonlijke idee&amp;euml;n bij
de bouwtechnische problemen tot gelding. Op staatsmijn Hendrik werd
afgeweken van de traditionele schachtbok en werd de hoofdschacht
toegerust met een der eerste torenschachtbokken in de mijnindustrie,
gevolgd door de twee betonnen, op drie poten rustende
torenschachtbokken van staatsmijn Maurits. Wereldfaam verwierf de door
Van Iterson en Kuyper ontwikkelde betonnen koeltoren in de vorm van een
hyperbolo&amp;iuml;de. Toen hem in 1930 het eredoctoraat in de technische
wetenschappen werd verleend, kon zijn promotor prof.ir. A.J. ter Linden
terecht constateren, dat de veelzijdigheid van Van Iterson in
technische kringen 'bijna spreekwoordelijk' was. En op dat
ogenblik was nog pas de basis gelegd voor een geheel nieuwe activiteit
van de staatsmijnen, het stikstofbindingsbedrijf. Bij zijn ontslag in
1941 had dit bedrijf reeds een groot aantal chemische produkten op het
programma.&lt;/p&gt;
&lt;p&gt;Uiteraard heeft Van Iterson niet zelf alle idee&amp;euml;n tot
technische verbetering van de exploitatie der mijnen kunnen uitwerken.
Hij verstond echter de kunst en had de gave een schaar van enthousiaste
medewerkers om zich te verenigen. In dezelfde stimulerende richting
ging zijn aandacht voor de belangen van het lager en middelbaar kader.
Als bestuurslid en jarenlang voorzitter van de Vereniging voor
beroepsonderwijs te Heerlen behartigde hij de belangen van het lager en
middelbaar technisch onderwijs. Op zijn initiatief kwam aan de MTS te
Heerlen een werkmeestercursus tot stand.&lt;/p&gt;
&lt;p&gt;In het mijnbedrijf had Van Iterson reeds lang de strijd tegen de
gesteentedruk gefascineerd. Toen hij in 1941, kort voor het bereiken
van de pensioengerechtigde leeftijd, door de bezetter werd ontslagen,
zette hij zich intensief aan de studie van dit probleem. Zijn colleges
over dit onderwerp aan de Universiteit van Luik vonden de neerslag in
een van de weinige grotere publikaties van Van Iterson: 
&lt;em&gt;Trait&amp;eacute; de plasticit&amp;eacute; pour l' ing&amp;eacute;nieur&lt;/em&gt;

(1944) die baanbrekend was en in verschillende talen werd vertaald.&lt;/p&gt;
&lt;p&gt;Een groot aantal publikaties van zijn hand over zeer uiteenlopende
onderwerpen vindt men terug in de literatuur. Vanaf zijn eerste artikel
in 1900 in 
&lt;em&gt;De Ingenieur&lt;/em&gt;

tot het jaar 1950 verschenen er 115 publikaties van zijn hand. Over een
veelheid van onderwerpen, waarvan diverse in de Engelse of Franse taal,
zelfs een enkele in het Spaans, heeft hij gepubliceerd. Speciaal zijn
te vermelden die welke handelen over cavitatieverschijnselen bij
stromende vloeistoffen, en leidden tot een definitie van het begrip
'implosie'. Veel steun bij zijn publikaties ondervond hij van
zijn echtgenote, begaafd wiskundige en doctoranda in de chemie.&lt;/p&gt;
&lt;p&gt;Op velerlei terrein buiten het eigenlijke werk bij de Staatsmijnen
was op Van Iterson evenzeer niet tevergeefs een beroep gedaan. Vanaf
1909 tot het einde van zijn leven, was hij adviseur van de Dienst der
Zuiderzeewerken. Hij was o.m. lid van de staatscommissie
'Spaarbekken krachtwerk Zuid-Limburg', van de staatscommissie
voor het vervoer, adviseur van het instituut voor de
brandstoffeneconomie, naast een aantal andere commissies op
verschillend terrein. Kort voor de Tweede Wereldoorlog had Van Iterson
bovendien nog een reis gemaakt in opdracht van de Nederlandse regering
naar het toenmalige Nederlands-Indi&amp;euml; om verslag uit te brengen
over de mogelijkheid van industrialisatie in deze gewesten. Ook na de
oorlog werd Van Iterson verzocht als voorzitter van de commissie ter
bestudering van centralisatie van de gasvoorziening op te treden.&lt;/p&gt;
&lt;p&gt;Zijn grote verdiensten op wetenschappelijk terrein vonden, behalve
zijn eredoctoraat van de TH Delft, erkenning door toekenning van de
Conrad-medaille (1931) van het Koninklijk Instituut van Ingenieurs,
zijn benoeming tot lid van de Koninklijke Akademie van Wetenschappen
(1934), alsmede van vele andere binnen en buitenlandse
onderscheidingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van publikaties in Archief Staatsmijnen in Limburg.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Bakker Gzn., in 
&lt;em&gt;De Ingenieur&lt;/em&gt;

70 (1958) 3 (17 januari) A25-A27; H.W. van Tijen, in 
&lt;em&gt;Jaarboek der Koninklijke Nederlandse Akademie van Wetenschappen
1957-1958,&lt;/em&gt;

220-228.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1957-1958&lt;/i&gt; (Amsterdam 1958) afbeelding tegenover pagina 220.&lt;/p&gt;




&lt;p&gt;C.E.P.M. Raedts&lt;/p&gt; 
&lt;dtml-var bwn_footer&gt;</text>
  </biography>
</biodes>

