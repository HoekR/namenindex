<biodes version="1.0">
  <fileDesc>
    <title>Hoek, Petrus van (1865-1926)</title>
    <ref target="http://resources.huygens.knaw.nl/bwn1880-2000/lemmata/bwn3/hoekp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoekp</idno>
    <persName><name type="geslachtsnaam">Hoek</name>, Petrus van</persName>
    <sex value="1"/>
    <event type="birth" when="1865"/>
    <event type="death" when="1926"/>
    <state type="occupation">landbouwkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoek, Petrus van&lt;/strong&gt;, directeur-generaal van den Landbouw (Ulrum 18-1-1865 - 's-Gravenhage 3-3-1926).

  Zoon van Jacob van Hoek, landarbeider, en Martje Harenberg.
  Gehuwd op 10-6-1892 met Menje Borgman. Uit dit huwelijk werden
  geen kinderen geboren.
  

  
  &lt;/p&gt;
&lt;p&gt;Piet van Hoek doorliep reeds op achtjarige leeftijd de
    hoogste klas van de lagere school en werkte daarna op een
    boerderij als 'schoapvint' (jongste knechtje). Op zijn
    veertiende jaar ging hij studeren aan de Normaalschool in
    Warffum, waar in 1884 de onderwijzersakte kon worden behaald.
    Vervolgens kreeg hij een onderwijzersbaan te Westernieland.
    Vier jaar later was hij in het bezit van de hoofdakte.
    Specialisatie in de landbouwkundige richting was een verdere
    stap: in 1889 leverde die de akte LO-Landbouwkunde te
    Wageningen op.&lt;/p&gt;
&lt;p&gt;In 1890 werd Van Hoek landbouwconsulent in dienst van de
    Noord-Brabantsche Maatschappij van Landbouw en in het
    daaropvolgende jaar rijkslandbouwleraar in Noord-Brabant.
    Tijdens de honderden voordrachten die hij in deze functie heeft
    gehouden deed hij zich kennen als een geboren docent, die
    moeilijke vraagstukken helder en eenvoudig kon uitleggen. Mede
    door zijn kennis van de landbouwpraktijk stelden de Brabantse
    boeren weldra een onbeperkt vertrouwen in 'de predikheer',
    zoals ze hem noemden. Zijn adviezen werden algemeen gevolgd,
    vooral toen hij op de vele proef velden die door hem werden
    aangelegd, kon aantonen dat zijn moderne landbouwmethoden veel
    grotere opbrengsten gaven. Hij propageerde het gebruik van
    beter zaaizaad en kunstmest, groenbemesting, rationele
    veevoedering, de oprichting van zuivelfabrieken,
    landbouwco&amp;ouml;peraties en fok- en controleverenigingen. Naast
    al deze werkzaamheden zag hij nog kans een scheikundig leerboek
    te schrijven (1897), dat tot ver in de jaren dertig werd
    herdrukt. Zijn aandeel in de vooruitgang van de Brabantse
    landbouw in deze jaren is zeer groot geweest, en hij beschouwde
    deze periode als de mooiste van zijn loopbaan ('Mijn
    plezierigste brood heb ik in Brabant ge&amp;euml;ten').&lt;/p&gt;
&lt;p&gt;In 1901 werd Van Hoek benoemd tot inspecteur van het
    landbouwonderwijs te 's-Gravenhage. Samen met zijn chef, de
    directeur-generaal van den Landbouw H.J. Lovink, bracht hij
    verschillende reorganisaties van de Rijkslandbouwschool te
    Wageningen en van de Rijksveeartsenijschool te Utrecht tot
    stand, die ten slotte beide instellingen tot de status van
    hoger onderwijs hebben gebracht. Voor het zo ver was, bevond
    hij zich volgens zijn eigen woorden voortdurend in een
    wespennest, onder meer omdat Groningen, Utrecht en Wageningen
    zich opwierpen als vestigingsplaats voor de toekomstige
    Landbouwhoogeschool. Van Hoek geraakte daardoor in een pijnlijk
    conflict met de Groningse Vereeniging voor Hooger
    Landbouwonderwijs. Ook moesten Van Hoek en minister A.S. Talma,
    die de hoogste landbouwopleiding bij de Utrechtse universiteit
    wilden onderbrengen, ten slotte zwichten voor de argumenten die
    Lovink ten gunste van Wageningen produceerde. De Wageningse en
    Utrechtse eredoctoraten die Van Hoek na de inwerkingtreding
    (1918) van de Wet tot regeling van het hooger landbouw- en
    hooger veeartsenij kundig onderwijs ontving, zullen het leed
    echter vergoed hebben.&lt;/p&gt;
&lt;p&gt;In 1910 volgde Van Hoek Lovink op als directeur-generaal. In
    die functie heeft hij vele agrarische wetten ontworpen, zoals
    de Paardenwet, Veewet, Kaasmerkenwet, Ruilverkavelingswet,
    Landarbeiderswet, Boswet en Jachtwet. Verder zette hij zich in
    voor de reorganisatie van paarden- en rundveestamboeken, de
    rijkslandbouwproef stations en de buitenlandse
    landbouwvoorlichtingsdienst. Na het uitbreken van de
    wereldoorlog veranderde zijn werk van karakter. Hij moest nu
    voortdurend op korte termijn ingrijpende beslissingen nemen,
    waarbij geen tijd was voor rustige studie en overweging, die
    zijn werkwijze kenmerkten. Hij miste de allure van Lovink en
    bemoeide zich te veel met details. De zorgen namen in deze
    jaren dan ook de overhand boven de voldoening die hard werken
    hem gaf. Ook de naoorlogse bezuinigingen, waarbij zelfs zijn
    eigen functie op het spel kwam te staan, hebben een schaduw
    geworpen over de laatste levensjaren van deze van nature
    opgewekte, eerlijke en goedwillende topambtenaar. In 1925 nam
    hij, gedwongen door een ernstige ziekte, ontslag. Een half jaar
    later overleed hij.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Beknopt leerboek der scheikunde&lt;/em&gt;

    (Groningen, 1897 - 1900. 2 dl.) vele herdr.; 
    &lt;em&gt;Hooger landbouwonderwijs&lt;/em&gt;

    ('s-Gravenhage, 1906); 
    &lt;em&gt;Hooger landbouwonderwijs&lt;/em&gt;

    ('s-Gravenhage, 1917).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Dr. P. van Hoek', in 
  &lt;em&gt;De veldbode,&lt;/em&gt;

  25-7-1925; H. van Haastert, 'Dr. Van Hoek en Pater van den
  Eisen', in 
  &lt;em&gt;Vragen van den Dag&lt;/em&gt;

  41 (1926) spec. 241-262; H.M. Kroon, in 
  &lt;em&gt;Tijdschrift voor Diergeneeskunde&lt;/em&gt;

  53 (1926) 241-243; 
  &lt;em&gt;NRC,&lt;/em&gt;

  4-3-1926 ocht.; 
  &lt;em&gt;Algemeen Handelsblad&lt;/em&gt;

  4 (av.) en 7-3-1926 ocht.; 
  &lt;em&gt;Tijdschrift voor economische geographie&lt;/em&gt;

  17 (1926) 112; L.N. Dekkers, in
  &lt;em&gt;Katholiek sociaal weekblad 2&lt;/em&gt;

  (1926) 150-151; F.B.L[&amp;ouml;h-nis], in 
  &lt;em&gt;Tijdschrift der Nederlandsche Heidemaatschappij&lt;/em&gt;

  38 (1926) 97-98; K.H.M. v.d. Zande, 
  &lt;em&gt;Boerenjaarboek&lt;/em&gt;

  (1927) 41-43; L.S. Meihuizen, 'J. Heidema l. ir. 1870-1940', in 
  &lt;em&gt;Handelingen van de Groninger Maatschappij van Landbouw&lt;/em&gt;

  (1969) spec. 28-41; G. Veenstra, 
  &lt;em&gt;De twaalf inspecteurs van het land- en tuinbouwonderwijs
  tussen 1863 en 1978&lt;/em&gt;

  ['s-Gravenhage, 1980] 19-22.&lt;/p&gt;
&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

