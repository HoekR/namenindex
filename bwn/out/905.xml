<biodes version="1.0">
  <fileDesc>
    <title>Kapteijn, Albertus Philippus (1848-1927)</title>
    <ref target="http://resources.huygens.knaw.nl/bwn1880-2000/lemmata/bwn2/kapteijnap"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kapteijnap</idno>
    <persName><name type="geslachtsnaam">Kapteijn</name>, Albertus Philippus</persName>
    <sex value="1"/>
    <event type="birth" when="1848"/>
    <event type="death" when="1927"/>
    <state type="occupation">werktuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KAPTEIJNAP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kapteijn, Albertus Philippus&lt;/strong&gt;

(bekend onder de naam &lt;b&gt;Kapteyn&lt;/b&gt;), werktuigkundig ingenieur (Barneveld 31-3-1848 - 's-Gravenhage 12-1-1927).

Zoon van Gerrit Jacobus Kapteijn (bekend onder de naam Kapteyn),
kostschoolhouder, en Elisabeth Cornelia Koomans. Gehuwd op 21-12-1880
met Geertruida Agneta Muijsken (bekend onder de naam Muysken),
schrijfster. Uit dit huwelijk werden 1 zoon en 2 dochters geboren.

&lt;img src=&amp;quot;images/KAPTEIJNAP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kapteijn, Albertus Philippus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Kapteyn werd geboren als vijfde zoon in een groot gezin van vijftien
- meest zeer begaafde - kinderen. De astronoom J. C. Kapteyn was een
jongere broer. Albert werd door zijn vader niet als een uitblinker
gezien, maar meer geschikt bevonden voor het leren van een ambacht. Hij
werd daarom in de leer gedaan bij een timmerman, vervolgens
tewerkgesteld bij de dorpssmid van Barneveld en ten slotte in 1867
geplaatst in de werkplaats van de Nederlandsche
Rijnspoorwegmaatschappij (nrs) te Utrecht. Daar bleek al gauw zijn
buitengewone technische begaafdheid. Op aanbeveling van ingenieur C.W.
Verloop van de nrs kreeg hij van zijn vader de kans zich voor te
bereiden voor toelating aan de (Franstalige) Polytechnische School te
Luik. Hoewel dit een zware opgave was voor een kandidaat met alleen
maar lagere school, slaagde hij met vlag en wimpel en behaalde hij in
1870 na drie jaar studie het diploma van werktuigkundig ingenieur.
Vervolgens werd hij als opzichter geplaatst bij de Rijksdienst voor het
Stoomwezen en, na het afleggen van het zware examen daarvoor, bevorderd
tot adspirant-ingenieur bij die dienst. In die tijd begon reeds zijn
publicistische werk, vooral in het 
&lt;em&gt;Tijdschrift van het Koninklijk Instituut van Ingenieurs&lt;/em&gt;

(kivi), over allerlei onderwerpen van wiskundige en technische aard.
Bij het Stoomwezen was promotie vrijwel onmogelijk, en ook het werk
beviel hem niet erg, zodat Kapteyn in 1877 graag weer naar de
spoorwegen terugging, nu naar de Nederlandsche Centraal
Spoorwegmaatschappij (ncs) in Utrecht, waar hij werd toegevoegd aan de
ingenieur-werktuigkundige. Deze maatschappij was juist in contact
gekomen met vertegenwoordigers van de Amerikaan George Westinghouse, de
uitvinder van de doorgaande automatische luchtrem voor spoorwegen, die
vanuit een vestiging in Engeland het Europese vasteland voor zijn
vinding trachtte te winnen. De ncs bestelde op Kapteyns advies een
installatie op proef om op een trein te worden aangebracht. Kapteyn was
zeer onder de indruk van de kwaliteiten van de rem en wilde er meer van
weten. Misschien ook met de gedachte aan een mogelijke carri&amp;egrave;re
bij Westinghouse in het achterhoofd, zocht hij nader contact met diens
vertegenwoordiging. Hier zag men zo veel in de jonge ingenieur dat hij
in 1878 in dienst genomen werd, voorlopig met standplaats Parijs, waar
zijn kennis van het Frans hem zeer goed van pas kwam. Daar ontmoette
hij ook Westinghouse zelf, die een zeer goede indruk van hem kreeg en
hem na drie jaar naar Londen overplaatste als bedrijfsleider van de
fabriek aldaar. Toen Westinghouse kort daarna weer naar Amerika
vertrok, stelde hij Kapteyn, nu bijna 34 jaar oud, aan als
directeur-generaal van de Westinghouse Brake Company te Londen. Onder
zijn leiding breidde het bedrijf zich geweldig uit met vestigingen in
tal van landen, in Europa en Zuid-Amerika. Ondertussen was Kapteyn
sinds 1880 getrouwd met Geertruida Muijsken (1855-1920), in haar tijd
een bekend schrijfster van talrijke essays en brochures op ethisch en
filosofisch terrein. Gedurende haar verblijf in Londen was zij bevriend
met Shaw en Kropotkin; na haar terugkeer in Nederland werd zij actief
lid van de vrijdenkersvereniging 'De Dageraad'.&lt;/p&gt;
&lt;p&gt;Ondanks zijn drukke werkzaamheden als manager van een grote
onderneming verloochende de ware uitvindersmentaliteit zich bij Kapteyn
niet. Hij bracht voortdurend verbeteringen aan om problemen die zich
bij het veeleisende spoorbedrijf hadden geopenbaard, uit de weg te
ruimen en de rem voor alle soorten treinen geschikt te maken.
Onvermoeibaar was hij in het propageren van 'zijn' rem in de
technische pers, waar hij soms zeer scherpe polemieken voerde met
tegenstanders, zoals bijv. in 
&lt;em&gt;The Railway Times&lt;/em&gt;

en 
&lt;em&gt;The Railway News&lt;/em&gt;

in 1884 en in 
&lt;em&gt;Glaser's Annalen. Zeitschrift f&amp;uuml;r Verkehrstechnik und
Maschinenbau&lt;/em&gt;

in 1886. Ook voor het kivi hield hij enige voordrachten om de voordelen
van de Westinghouse-rem aan te tonen. Bij vele proefnemingen met
verschillende typen van remmen op allerlei Europese spoorwegen had
Kapteyn persoonlijk de leiding; bijna altijd kwam daarbij de
Westinghouse-rem als beste uit de bus, dank zij de vele verbeteringen
die Kapteyn had toegepast. Voor een groot deel is het aan hem te danken
dat de Westinghouse-rem ten slotte over vrijwel de gehele wereld door
de spoorwegen is ingevoerd. Een door hem ontworpen snelheidsmeter werd
in 1889 aangebracht op 9 locomotieven voor de nrs; de Hollandsche
IJzeren-Spoorwegmaatschappij, die deze machines het volgende jaar
overnam, verwijderde de inrichting echter weer wegens de grote
kwetsbaarheid.&lt;/p&gt;
&lt;p&gt;In 1907 was Kapteyn het vele reizen en trekken in Europa en Amerika
moe en vestigde hij zich in 's-Gravenhage, hoewel hij nog wel
allerlei functies in het Westinghouseconcem behield. Hij werd weer een
geregelde bezoeker bij de vergaderingen van het kivi, waar hij zich nu
speciaal bezighield met de beginnende luchtvaart. Op zijn initiatief
werd aan de th te Delft het aerodynamisch laboratorium gesticht,
gedeeltelijk uitgerust met instrumenten die Kapteyn zelf had ontworpen
en gebouwd. Ook was hij in 1909 de eerste voorzitter van de vakafdeling
voor aviatiek van de Koninklijke Nederlandsche Vereeniging voor
Luchtvaart. Verder had de fotografie zijn grote belangstelling, wat tot
uiting kwam in artikelen van zijn hand in verscheidene vakbladen als
Lux: in 1914 en 1915 en focus in 1917. Tot het laatst van zijn leven
bleef hij actief op al deze gebieden.&lt;/p&gt;
&lt;p&gt;Kapteyn was een veelzijdig begaafd man, niet alleen in technisch,
maar ook in artistiek opzicht, hoffelijk in de omgang en een goed
stilist. Hij kende zijn eigen beperkingen, want ondanks pogingen van
Westinghouse om hem bij de leiding van zijn andere - meest
elektrotechnische - bedrijven te betrekken, bleef hij trouw aan zijn
eigen terrein, de spoorwegremmen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de polemieken in de reeds genoemde tijdschriften
moeten vermeld worden: 'Over het belasten van veiligheidskleppen
door middel van spiraalveren', in 
&lt;em&gt;Tijdschrift van het Koninklijk Instituut van Ingenieurs
1876-1877,&lt;/em&gt;

87-91; 'Doorgaande remmen', 
&lt;em&gt;ibidem,&lt;/em&gt;

1881-1882, 78-80; 'Mededeeling omtrent een nieuwe snelheidsmeter
voor spoorwegtreinen, marine- en vaste stoomwerktuigen, alsmede over
andere nauwkeurigheidstoestellen', 
&lt;em&gt;ibidem,&lt;/em&gt;

1885-1886, 128-135; 'De rempijp-indicateur', 
&lt;em&gt;ibidem,&lt;/em&gt;

1886-1887, 102-107; 'Versnelde werking van luchtremmen', 
&lt;em&gt;ibidem,&lt;/em&gt;

1888-1889, 103-123; 'Ter herinnering aan George Westinghouse (6
october 1846-12 maart 1914)', in 
&lt;em&gt;De Ingenieur&lt;/em&gt;

29 (1914) 306-308; 'Theodor Stang', 
&lt;em&gt;ibidem&lt;/em&gt;

31 (1916) 226-227; 'Vliegmachines, bestuurbare luchtsche-pen en het
luchtverkeer in de naaste toekomst', 
&lt;em&gt;ibi-dem,&lt;/em&gt;

33 (1918) 827-848.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Frans Netscher], in 
&lt;em&gt;De Hollandsche Revue&lt;/em&gt;

19 (1914) 685-695; G. Kapteyn-Muysken, 
&lt;em&gt;Revolutie en weder-geboorte.&lt;/em&gt;

Met levensbeschrijving door B. Reyndorp (Blaricum, 1921); R.A. van
Sandick, in 
&lt;em&gt;De Ingenieur&lt;/em&gt;

42 (1927) 345-352; A.E. von Baumhauer, in 
&lt;em&gt;Het Vliegveld&lt;/em&gt;

11 (1927) 3 (maart) 107.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Ingenieur&lt;/em&gt;

42 (1927) 345.&lt;/p&gt;




&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

