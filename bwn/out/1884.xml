<biodes version="1.0">
  <fileDesc>
    <title>Vermaseren, Bernard Antoon (1912-1989)</title>
    <ref target="http://resources.huygens.knaw.nl/bwn1880-2000/lemmata/bwn5/vermaser"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vermaser</idno>
    <persName><name type="geslachtsnaam">Vermaseren</name>, Bernard Antoon</persName>
    <sex value="1"/>
    <event type="birth" when="1912"/>
    <event type="death" when="1989"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/vermaser.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vermaseren, Bernard Antoon&lt;/strong&gt;, historicus (Nijmegen 16-2-1912 - Breda 12-1-1989). 
Zoon van Bernard Vermaseren, hoofd van een lagere school, en
  Paulina Christina Fredericks. Gehuwd op 28-12-1940 met Ada
  Dorothea Jacoba Maria Velthuijsen (geb. 1913). Uit dit huwelijk
  werden, behalve 1 jong overleden dochter, 3 zoons en 2 dochters
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/vermaser.jpg' alt='afbeelding van Vermaseren, Bernard Antoon'&gt;Ben Vermaseren groeide op in een rooms-katholiek milieu als
    oudste in een gezin van vier kinderen. Na in zijn geboortestad
    bij de paters dominicanen het St. Dominicus-College te hebben
    doorlopen studeerde hij tussen 1931 en 1936 geschiedenis aan de
    Roomsch-Katholieke Universiteit te Nijmegen. Niet alleen de
    katholieke omgeving oefende aantrekkingskracht op hem uit. Ook
    onderging hij daar de invloed van denkbeelden omtrent een
    'Dietsche' cultuur. In zijn studentenjaren was Vermaseren lid
    van het Dietsch Studenten Verbond (DSV), waarvan het doel was
    de gemeenschappelijke cultuur van Noord-Nederlanders, Vlamingen
    en Zuid-Afrikaanders te versterken.&lt;/p&gt;
&lt;p&gt;Na het doctoraalexamen op 7 oktober 1936 koos Vermaseren
    voor de wetenschap. Werkloosheid liet hem de tijd onderzoek
    voor zijn proefschrift te doen, en in 1938 stelde een beurs hem
    in staat enige tijd voor studie in Belgi&amp;euml; te verblijven.
    Vervolgens werd hij leraar geschiedenis: eerst, eind 1939,
    enkele maanden aan het Twentsch Carmellyceum in Oldenzaal,
    daarna vanaf 1940 gedurende zeven jaar aan het Bisschoppelijk
    College in Roermond, de stad waar hij zich in dat jaar
    metterwoon vestigde. Intussen had Vermaseren voldoende
    materiaal verzameld voor zijn dissertatie, waarop hij op 23
    juni 1941 in Nijmegen cum laude promoveerde bij prof. J.D.M.
    Cornelissen. Dit proefschrift, 
    &lt;em&gt;De katholieke Nederlandsche geschiedschrijving in de XVIe en
    XVIIe eeuw over den Opstand&lt;/em&gt;

    , behandelt het thema van de scheiding van de Nederlanden, een
    historiografische studie, met accent op de politieke en vooral
    godsdienstige factoren en de katholieke kant van het conflict.
    Het boek werd door vakgenoten geprezen en verenigt alles wat
    ook Vermaserens latere werk zou kenmerken: speurzin, eruditie
    en precisie.&lt;/p&gt;
&lt;p&gt;Deze lof bracht Vermaseren niet het professoraat waarnaar
    hij uitzag toen in 1947 Cornelissen overleed. De faculteit
    plaatste L.J. Rogier hoger op de voordracht, en Vermaseren
    voelde zich gepasseerd. Toch bleef hij een wetenschappelijke
    loopbaan ambi&amp;euml;ren. Hij nam in datzelfde jaar een betaald
    redacteurschap aan voor het samenstellen van een Nederlandse
    rooms-katholieke kerkgeschiedenis, waaraan zowel Nederlandse
    als Belgische historici zouden deelnemen. De initiatiefnemer,
    de archivaris en franciscaan P. Gerlach, en de katholieke
    uitgever J.J. Romen&amp;amp;Zonen probeerden al vanaf 1943
    Nederlandse en Belgische historici te verenigen. Dit lukte
    onvoldoende, en tot een publicatie is het niet gekomen. In 1948
    keerde Vermaseren terug naar het onderwijs en werd hij leraar
    aan het Titus Brandsma Lyceum in Oss. Al snel zag hij om naar
    een grotere school, en in 1952 verhuisde hij met zijn gezin van
    Roermond naar Breda. Daar was hij van 1951 tot 1968 leraar aan
    het Onze Lieve Vrouwe Lyceum.&lt;/p&gt;
&lt;p&gt;In de jaren vijftig liet Vermaseren menig artikel of kleine
    bronnenpublicatie het licht zien: het waren variaties op en
    uitwerkingen van het door hem in zijn proefschrift betreden
    terrein. Persoonlijke aantekeningen getuigen van de weidsere
    ambitie een groot werk te schrijven over de 'ontwikkeling van
    de Nederlandse Stam ... om aan de verheffing van ons volk en
    land mee te werken' (aantekening uit 1948). Daartoe liet zijn
    baan hem - naar eigen zeggen - weinig ruimte. Uit zijn
    priv&amp;eacute; geuite beklag over de 'infantilisering' van het
    middelbaar onderwijs en de 'geestelijke machteloosheid' van de
    leraar bleek zijn teleurstelling. Hoezeer Vermaseren de
    wetenschappelijke contacten zocht, blijkt wel uit de
    omvangrijke briefwisseling die hij onderhield met een veelheid
    van personen. Graag liet hij anderen in zijn kennis delen,
    terwijl hij in het dagblad 
    &lt;em&gt;De Tijd De Maasbode&lt;/em&gt;

    als vaste recensent nieuw verschenen historische boeken onder
    de aandacht van de lezer bracht.&lt;/p&gt;
&lt;p&gt;Eind 1956 deed zich een re&amp;euml;le mogelijkheid voor zijn
    loopbaan in wetenschappelijke richting te verleggen toen
    Vermaseren solliciteerde naar een plaats als wetenschappelijk
    ambtenaar bij het Bureau van de Rijkscommissie voor Vaderlandse
    Geschiedenis. Nog voordat een beslissing was genomen, trok hij
    zijn kandidatuur echter in, omdat hij er in salari&amp;euml;ring
    fors op achteruit zou gaan. Ook een milde reprimande van
    Rogier, lid van de Rijkscommissie, die hem voorhield dat nu de
    kans verkeken was dat een katholiek in deze functie zou worden
    aangesteld, bracht hem niet op andere gedachten.&lt;/p&gt;
&lt;p&gt;Deze mislukte sollicitatie gaf Vermaseren opnieuw het gevoel
    dat zijn wetenschappelijke inspanningen onbeloond bleven. Hij
    sloeg nieuwe wegen in. Hij breidde in 1958 zijn leraarstaak uit
    door ook les te geven op een avondschool en aanvaardde het jaar
    daarop het conrectoraat van zijn school. Als leraar had hij de
    naam scherp te oordelen over zijn leerlingen, maar ook zijn
    enthousiaste manier van lesgeven en persoonlijke aandacht
    werden geroemd. Van wetenschappelijk publiceren kwam nu weinig
    meer. Hij nam de taak op zich de 
    &lt;em&gt;Geschiedkundige Schoolatlas der algemeene en vaderlandsche
    geschiedenis&lt;/em&gt;

    van A.L. de Bont uit 1893 - waarvan in 1957 de vijftiende druk
    was verschenen - te herzien. De opeenvolgende drukken van de 
    &lt;em&gt;Atlas der algemene en vaderlandse geschiedenis&lt;/em&gt;

    , die vanaf 1960 zouden verschijnen, werden bekend als de
    'Atlas van Vermaseren'. Zijn meest persoonlijke vernieuwing was
    een meer 'gemeenschappelijke' geschiedenis van Nederland,
    Belgi&amp;euml; en Luxemburg letterlijk in kaart te brengen. Het
    voorwoord bij de negentiende druk uit 1963, waarin de Utrechtse
    hoogleraar geschiedenis, P. Geyl, de 
    &lt;em&gt;Atlas&lt;/em&gt;

    prees om de ingetekende taalgrens en het ruime begrip van de
    Nederlanden, deed hem genoegen. De 
    &lt;em&gt;Atlas&lt;/em&gt;

    was een succes en voor Vermaseren ook financieel lucratief.&lt;/p&gt;
&lt;p&gt;Het waren drukke jaren voor Vermaseren. Zijn zondagochtendse
    tijdverdrijf, het verzamelen van postzegels, schoot er vaak bij
    in. Het werk werd hem te veel, en overspannenheid hield hem -
    eerst in 1960/1961, maar ook in latere jaren - geruime tijd van
    school. In 1963 gaf hij zijn avondschool en het conrectoraat
    op. Naast oververmoeidheid speelde ook teleurstelling over zijn
    loopbaan hem parten. Zo verzuchtte hij in zijn correspondentie:
    'ik heb hoe langer hoe meer zin in niets doen' (brief uit 1963)
    en 'de wereld rolt toch wel, of ik nu wel of niet iets schrijf
    (wat dan dikwijls toch niet gelezen wordt)' (brief uit 1965).
    Het belette hem echter niet een actieve rol te spelen binnen de
    Vereniging van Geschiedenisleraren in Nederland: in 1964 werd
    hij lid van de Commissie Vaderlandse Geschiedenis, die de
    verhouding tussen algemene en nationale geschiedenis moest
    onderzoeken. Vermaserens Groot-Nederlandse zienswijze bracht
    hem in 1965 in conflict met zijn medecommissielid D.J. Roorda,
    docent didactiek aan de Leidse universiteit, die een
    relativerende nota over het belang van de vaderlandse
    geschiedenis uitbracht; de commissie ging aan deze botsing ten
    onder. De jaren zestig gaven Vermaseren ook om andere redenen
    ergernis. Aan vernieuwing en de zich wijzigende mentaliteit kon
    hij moeilijk wennen. De veranderingen in de rooms-katholieke
    kerk deden hem deze voortaan mijden. De progressieve discussies
    op het Pastoraal Concilie te Noordwijkerhout deed hij in kleine
    kring af als 'lawaai' van 'schertsfiguren'.&lt;/p&gt;
&lt;p&gt;Op bijna 56-jarige leeftijd viel Vermaseren toch nog datgene
    ten deel, waarnaar hij zo lang had uitgezien. In januari 1968
    kon hij eindelijk zijn leraarsbaan verruilen voor de functie
    van wetenschappelijk hoofdambtenaar in dienst van de
    Rijkscommissie voor Vaderlandse Geschiedenis in Den Haag. Hij
    werd hier belast met het uitgeven van de 17de-eeuwse
    resoluti&amp;euml;n van de Staten-Generaal. Deze opdracht paste
    Vermaseren slecht. Zijn wetenschappelijke neiging taalde niet
    naar het samenvatten van de inhoud van resoluties en zijn hart
    al evenmin naar de afgescheiden Noordelijke Nederlanden. Daarom
    stelde hij nog in 1968 voor een project op te zetten tot
    inventarisatie van de correspondentie van Willem van Oranje. De
    Rijkscommissie liet zich - niet zonder irritatie over deze
    wending - overhalen. Men wilde een man van zijn leeftijd niet
    dwingen en was onder de indruk van zijn plan.&lt;/p&gt;
&lt;p&gt;Vermaseren begon energiek met het werk waarvoor hij vanwege
    zijn kennis van zaken en speurzin bij uitstek geschikt was.
    Toen in april 1970 het directeurschap van het Bureau van de
    Rijkscommissie vacant raakte, werd Vermaseren als hoogste in
    rang tot waarnemend directeur benoemd en vervolgens tot
    directeur. Naar de traditie wilde zou hij directeurschap en
    onderzoek combineren. Dat uitgangspunt bleek in een tijd van
    uitbreiding onhoudbaar. Voor zijn medewerkers wist hij
    weliswaar een ontspannen werksfeer te cre&amp;euml;ren, maar voor
    onderzoek had hij weinig tijd. Om zich aan zijn project te
    kunnen wijden &amp;egrave;n het ambtelijke werk voortgang te laten
    vinden, wist Vermaseren te bewerkstelligen dat in 1974 een
    onderdirecteur werd aangetrokken, aan wie hij veel van het
    directeurswerk delegeerde. Vermaseren werd toegestaan zich met
    zijn echtgenote voor zijn archiefonderzoek te vestigen in
    Brussel, het oude middelpunt van de Nederlanden. In Den Haag
    zag men hem niet vaak meer. Zonder wrevel werd dat daar niet
    ervaren. Zijn project leverde veel vondsten op, maar was, toen
    hij in februari 1977 afscheid nam, niet voltooid. In de
    daaropvolgende jaren heeft Vermaseren de pen weer opgepakt en
    enkele studies het licht doen zien, waaronder, in 1981, een
    tweede, aangevulde druk van zijn proefschrift. Met zijn
    gezondheid ging het bergafwaarts, en hij overleed in 1989.&lt;/p&gt;
&lt;p&gt;Ben Vermaseren was een erudiete speurder op een tamelijk
    smal historisch terrein. In zijn werk vroeg hij om aandacht
    voor de katholieke kant van de strijd in de 16de-eeuwse
    Nederlanden, en hij richtte zijn blik bij voorkeur op de
    zuidelijke gewesten. De Groot-Nederlandse gedachte bleef hem
    zijn leven lang inspireren, zowel wetenschappelijk als in het
    werk voor zijn historische 
    &lt;em&gt;Atlas&lt;/em&gt;

    . Verder reikende ambities dan detailstudies kwamen niet van de
    grond. In het leraarschap voelde Vermaseren zich niet op zijn
    plaats. Ook zijn wetenschappelijke benoeming hielp hem niet
    over dit dode punt in zijn loopbaan heen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-B.A. Vermaseren in het Katholiek Documentatie
  Centrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Bibliografie van dr. B.A. Vermaseren&lt;/em&gt;

    . Samengest. door Th.S.H. Bos en J.G. Smit ('s-Gravenhage
    1977). Na 1977 verschenen o.a.: 'Twee onderzoekingen over
    Vlaanderen en prins Willem van Oranje' I en II, in 
    &lt;em&gt;Handelingen van het Genootschap voor Geschiedenis gesticht
    onder de benaming Soci&amp;eacute;t&amp;eacute; d'&amp;eacute;mulation te
    Brugge&lt;/em&gt;

    120 (1983) 5-44 en 121 (1984) 5-96.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door O. Hendriks, in 
  &lt;em&gt;Katholiek Nieuwsblad&lt;/em&gt;

  , 17-2-1989: bijdragen van F.W.N. Hugenholtz en E.H. Waterbolk,
  in de onder P genoemde 
  &lt;em&gt;Bibliografie&lt;/em&gt;

  , 3-4 en 5-7; A.E.M. Janssen, 'Pennestrijd om den gelove. Enige
  kanttekeningen naar aanleiding van de heruitgave van ''De
  katholieke Nederlandsche geschiedschrijving in de XVIe en XVIIe
  eeuw over den Opstand'' van B.A. Vermaseren', in 
  &lt;em&gt;Theoretische Geschiedenis&lt;/em&gt;

  9 (1982) 340-345.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Bibliografie van dr. B.A. Vermaseren&lt;/em&gt;

  . Samengest. door Th.S.H. Bos en J.G. Smit ('s-Gravenhage 1977)
  2.&lt;/p&gt;
&lt;p&gt;D. Haks&lt;/p&gt; 
&lt;dtml-var bwn_footer&gt;</text>
  </biography>
</biodes>

