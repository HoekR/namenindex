<biodes version="1.0">
  <fileDesc>
    <title>Sloot, Nicolina Maria (1853-1927)</title>
    <author>Vilan van de Loo</author>
    <ref target="http://resources.huygens.knaw.nl/bwn1880-2000/lemmata/bwn6/sloot"/>
    <date when="2007-12-20"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sloot</idno>
    <persName><name type="geslachtsnaam">Sloot</name>, Nicolina Maria </persName>
    <sex value="2"/>
    <event type="birth" when="1853"/>
    <event type="death" when="1927"/>
    <state type="occupation">schrijfster</state>
    <state type="occupation">sociaal hervormster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SLOOTNM.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Sloot, Nicolina Maria &lt;/strong&gt;(pseudoniemen &lt;strong&gt;Mathilde&lt;/strong&gt;, &lt;strong&gt;Melati van Java &lt;/strong&gt;en 
&lt;strong&gt;Max van Ravensteijn&lt;/strong&gt;), schrijfster en filantrope (Semarang (Java, Nederlands-Indi&#235;) 13-1-1853 - 
Noordwijk aan Zee 13-6-1927). Dochter van Carel Sloot, onderwijzer, en Louisa van Haastert.
&lt;/p&gt;


&lt;img src=&amp;quot;images/SLOOTNM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sloot, Nicolina Maria&amp;quot; class=&amp;quot;bwnimg&amp;quot;&gt;



&lt;p&gt;Marie Sloot groeide, samen met haar zuster Christine en broer Nico, op als oudste in een rooms-katholiek 
onderwijzersgezin op Java. Vooral vanwege haar broze gezondheid ging het meisje niet naar school. Zij werd 
onderwezen door haar moeder, terwijl ook haar vader aan het huisonderwijs het zijne zal hebben bijgedragen. 
Marie bleek een pienter en leergierig meisje. De band met haar moeder moet intens geweest zijn, dusdanig, 
dat de kracht van moederliefde later in veel van Marie's romans als motief zou terugkeren.&lt;/p&gt;

&lt;p&gt;Van 1865 tot 1866 volgde Marie onderwijs aan het gegoede meisjesinternaat van de Zusters Ursulinen aan 
het Noordwijk in Batavia. Daarop volgde een periode van zelfstudie, die zij in 1868 afsloot met het behalen 
van de akte van bekwaamheid als hulponderwijzeres in de Franse en Engelse taal. Voor zover bekend heeft Marie 
echter nooit les gegeven. Waarschijnlijk maakte een combinatie van aanvankelijk ouderlijke steun en later 
een groeiend inkomen uit haar literaire werk elke loondienst overbodig.&lt;/p&gt;

&lt;p&gt;In 1871 verhuisde het gezin Sloot naar Nederland. Na een kort verblijf in Den Haag vestigden zij zich in 
Roermond, waar vader Sloot een betrekking als onderwijzer had gevonden. Hier begon Marie haar literaire loopbaan. 
Zij schreef naar &lt;i&gt;Het Katholiek Stuiversmagazijn&lt;/i&gt; en informeerde naar de waarde van het door haar meegestuurde 
werk. De redactie van dit maandblad oordeelde gunstig en plaatste op 17 februari 1872 haar bijdrage 
'Een doornenkroon'. Zij had deze geschreven onder het pseudoniem 'Mathilde', omdat het indertijd voor 
een katholiek jong meisje uitzonderlijk was te publiceren. Een jaar later verschenen 'God en Koning' en 
'Twee Moeders'. Zoals de titels al suggereren, waren het katholieke schetsen, meer penoefeningen dan 
volwaardige literaire prestaties. Sloot schreef over haar diep doorvoelde rooms-katholieke geloof, waaraan 
zij - in het overwegend protestantse Nederland - tot haar laatste dag zou vasthouden en dat zij zoveel mogelijk 
in haar werk zou uitdragen.&lt;/p&gt;

&lt;p&gt;In 1874 maakte Sloot haar debuut als romanci&#232;re met &lt;i&gt;De jonkvrouwe van Groenerode&lt;/i&gt;, over de lotgevallen 
van een Indo-Europese freule die met haar onafhankelijke geest zowel in Nederland als in Indi&#235; in botsing komt 
met haar omgeving. Het was de eerste roman die zij schreef onder de naam 'Melati', verwijzend naar een wit, 
stervorming bloempje met jasmijngeur. Haar uitgever, Gualtherus Kolff, voegde hieraan 'van Java' toe, en zo kwam 
het pseudoniem 'Melati van Java' tot stand. &lt;i&gt;De jonkvrouwe van Groenerode&lt;/i&gt; zou het begin vormen van een 
stroom romans, feuilletons, toneelstukken, essays, artikelen, recensies en andere publicaties.&lt;/p&gt;

&lt;p&gt;De jaren tussen 1871 en 1874 waren niet alleen bepalend voor Sloot omdat zij toen haar richting vond als 
auteur; in haar persoonlijke leven was daarnaast ook de dood van haar moeder, in 1873, een diep ingrijpende 
gebeurtenis. Sloot was toen twintig jaar. Zelf zei zij hierover: 'Wat ik v&#243;&#243;r den dood van mijn moeder schreef, 
was eigenlijk niets anders dan het onbewust verwerkte uit de herinneringen die ik had van (&#133;) mijn dagelijkse 
lectuur. Toen het verdriet in mijne ziel was geboren, een z&#233;&#233;r groot verdriet, was het of de heele wereld en de 
menschen eensklaps waren veranderd' (&lt;i&gt;De Hollandsche Revue&lt;/i&gt;, 241). Door het verlies van haar moeder 
ontstond bij Sloot waarschijnlijk het verlangen de Indische jeugd met haar moeder in haar boeken te bewaren. 
Indi&#235; zou nooit weg zijn, haar moeder zou op vele manieren herinnerd worden.&lt;/p&gt;

&lt;p&gt;Het grootste gedeelte van Sloots werk behoort tot het ge&#239;dealiseerd realisme, een weergave van een werkelijkheid 
die in meer of mindere mate verfraaid is. Haar historische romans richten zich vaak op standsverschillen en spelen 
zich af in hogere kringen; waar de historische feiten ontbraken, vulde zij die gemakkelijk aan met eigen fantasie. 
Dat Sloot een kritische geest had, blijkt uit de opmerkelijke vrouwenfiguren die zij in haar romans en meisjesboeken 
opvoert; evenals de schrijfster zijn haar hoofdrolspeelsters zelfstandig en in verschillende gradaties avontuurlijk 
ingesteld. Indische mannen delven tegenover hen vaak het onderspit. Sloots kritiek richt zich op het ontkennen van 
standsverschillen, op de onderwaardering van 'rooms-katholieke' vraagstukken en op de vooroordelen jegens Indische 
vrouwen. Haar oeuvre kenmerkt zich in alle genres door een paradoxale thematiek: tegenover vrouwelijke autonomie 
staat vrouwelijke onderworpenheid, tegenover moderniteit staat behoudzucht, tegenover het heteroseksuele huwelijk 
staan vrouwenvriendschappen.&lt;/p&gt;

&lt;p&gt;In de jaren tachtig verhuisde Sloot van Roermond naar Amsterdam. Hier deelde zij haar huis met haar levensgezellin 
Lina Schefler - die zij waarschijnlijk via wederzijdse vrienden had leren kennen - en de inwonende dienstbode Cato. 
Met haar inmiddels getrouwde zuster Christine onderhield zij goede banden. De kinderen van Christine lieten zich door 
'de tantes' Marie en Lina bemoederen. Een van de neefjes herinnerde zich: 'Nicht Lina, klein van stuk, bedrijvig en 
begaafd met een eenvoudige geest, verzorgde het huishoudelijk deel der m&#233;nage. Tante Marie hield zich daarbuiten en 
was zoodoende in staat zich ten volle aan haar zeer uitgebreide - literaire en sociale - werkzaamheden te wijden. 
Zij was in de gewone dingen des levens geniaal onhandig en de wetenschap, dat &amp;quot;nicht&amp;quot; op haar eigen terrein alwetend 
en alomtegenwoordig was, had haar elke stimulans ontnomen om voor Martha te spelen. In gezelschap vulden zij elkander 
bij het spreken aan, want haar jarenlang samenzijn had een twee-eenheid van haar gemaakt' (Kortenhorst, 149).&lt;/p&gt;

&lt;p&gt;Naast haar omvangrijke literaire productie vervulde Sloot verschillende bestuursfuncties. Zo was zij redactrice 
van het tweewekelijkse blad &lt;i&gt;Vrouwen-wereld. Mode-gids en dameslectuur&lt;/i&gt; (1887-1909) en van het maandblad, later 
weekblad &lt;i&gt;De Huisvriend. Ge&#239;llustreerd Magazijn gewijd aan Letteren en Kunst&lt;/i&gt; (1891-1904). Verder leverde zij 
bijdragen aan verscheidene rooms-katholieke tijdschriften, zoals &lt;i&gt;De Katholieke Illustratie&lt;/i&gt;, &lt;i&gt;De Katholieke 
Gids&lt;/i&gt;, &lt;i&gt;Volks-Almanak voor Nederlandsche Katholieken&lt;/i&gt; en &lt;i&gt;Boekenschouw&lt;/i&gt;.&lt;/p&gt;

&lt;p&gt;Onder haar auteursnaam Melati van Java was Sloot ook maatschappelijk actief, vooral in rooms-katholieke kringen. 
Zo werden in Amsterdam de kerk Onze Lieve Vrouw van de Allerheiligste Rozenkrans en het meisjestehuis 'Het Lydiahuis' 
vooral door haar inspanningen  gesticht. Daarnaast was Sloot bestuurslid van de R.K. Kunstenaarskring 'De Violier', 
medeoprichtster van de Katholieke Vrouwenvereeniging, en bestuurslid van de Internationale R.K. Vereeniging ter 
Bescherming van Jonge Meisjes. Ook was Sloot actief in feministische kringen. In &lt;i&gt;Vrouwenarbeid. Orgaan van de 
Vereeniging Nationale Tentoonstelling van Vrouwenarbeid&lt;/i&gt; (16-7-1898 en 19-7-1898) publiceerde zij het tweedelige 
essay 'De sociale arbeid der R.K. kloosterzusters in Nederland'.&lt;/p&gt;

&lt;p&gt;De literaire kritiek reageerde verdeeld op Sloots werk. Enerzijds was er erkenning. Sloot behoorde bijvoorbeeld 
tot de eerste groep vrouwen die in 1893 toegang kreeg tot de Maatschappij der Nederlandsche Letterkunde te Leiden; 
zij was de enige vrouwelijke auteur die - voor zover bekend - van Indo-Europese afkomst was. Anderzijds waren er ook 
critici die met afkeuring reageerden op het melodramatische gehalte van haar romans, een afkeuring die toenam 
naarmate het genre melodrama uit de mode raakte. Met de opkomst van andere genres en stromingen verdween haar 
werk uit de literaire waardering, maar het grote publiek bleef trouw aan Melati van Java. Haar boeken beleefden 
herdruk op herdruk en bleven vaak decennialang in omloop.&lt;/p&gt;

&lt;p&gt;Dankzij haar literaire en maatschappelijke aanwezigheid groeide Sloot uit tot een bij het publiek bekende en 
geliefde figuur: zo was haar tweedelige roman &lt;i&gt;Hermelijn&lt;/i&gt; (1885) nog in 1921 het meest uitgeleende bibliotheekboek. 
Eerder, in 1916, werd &lt;i&gt;La Renzoni&lt;/i&gt; uitgebracht, een film naar haar gelijknamige boek, onder regie van Maurits Binger 
en met de indertijd gevierde actrice Annie Bos in de hoofdrol.&lt;/p&gt;

&lt;p&gt;Waarschijnlijk om de kritiek te tarten schreef Sloot onder het pseudoniem Max van Ravensteijn een aantal romans dat 
de aandacht trok. De auteur was en bleef onbekend; pas, lang na haar dood, in 1954 zou het mysterie door de katholieke 
schrijver Anton van Duinkerken in &lt;i&gt;De Tijd &lt;/i&gt;(2-4-1954) worden onthuld. Men bleef haar vooral associ&#235;ren met het 
ge&#239;dealiseerd realisme, dat niet langer en vogue was.&lt;/p&gt;

&lt;p&gt;Marie Sloot overleed vrij plotseling, op 74 jarige leeftijd, tijdens een vakantie in 1927 in een hotel in Noordwijk 
aan Zee; Lina stierf kort daarna. Vijf jaar eerder had Sloot nog in een interview verzucht: 'Ik zou Indi&#235; zo graag eens 
terugzien' (&lt;i&gt;De Hollandsche Revue&lt;/i&gt;, 241). Want hoewel zij haar geboorteland toen al meer dan een halve eeuw niet 
meer had gezien, lag haar hart nog altijd daar.&lt;/p&gt;




&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie in het Nederlands Letterkundig Museum en Documentatiecentrum te 's-Gravenhage.
&lt;/p&gt;

&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Voorlopige alfabetische bibliografie van boektitels van N.M. Sloot: Website Damescompartiment 
Online: http://melati.damescompartiment.nl/biblio.html [20-12-2007].
&lt;/p&gt;

&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;'Karakterschets: Nicolina Maria Sloot', in &lt;i&gt;De Hollandsche Revue&lt;/i&gt; 27 (1922) 238-246; 
L.G. Kortenhorst, Kroniek van de familie Kortenhorst, 1300-1944 [Gestencilde uitgave] ('s-Gravenhage 1944); Remco 
Ekkers, 'Melati van Java' [juni 1986], in &lt;i&gt;Lexicon van de jeugdliteratuur&lt;/i&gt; (Alphen aan den Rijn [etc.] 1982-  ); 
Vilan van de Loo, '&amp;quot;Eene der meest begaafde vrouwen&amp;quot;. Melati van Java (1853-1927)', in &lt;i&gt;Indische Letteren&lt;/i&gt; 17 
(2002) 3 (sept.) 111-122; Stephanie Loriaux, 'De stilte verbroken. Vijf luide vrouwenstemmen', ibidem 20 (2005) 1 
(mrt.) 13-23; Vilan van de Loo, 'Schatten uit het archief. De Indische romans van Melati van Java (1853-1927)', in 
&lt;i&gt;Lover&lt;/i&gt; 33 (2006) 2 (juni) 40-41.
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Fanclub Melati van Java, te Leiden
&lt;/p&gt;


&lt;p&gt;Vilan van de Loo&lt;/p&gt;
 
&lt;dtml-var bwn_footer&gt;

</text>
  </biography>
</biodes>

