<biodes version="1.0">
  <fileDesc>
    <title>Stolk, Cornelis Adriaan Pieter van (1857-1934)</title>
    <ref target="http://resources.huygens.knaw.nl/bwn1880-2000/lemmata/bwn2/stolk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stolk_2</idno>
    <persName><name type="geslachtsnaam">Stolk</name>, Cornelis Adriaan Pieter van</persName>
    <sex value="1"/>
    <event type="birth" when="1857"/>
    <event type="death" when="1934"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stolk, Cornelis Adriaan Pieter van&lt;/strong&gt;, graanhandelaar (Rotterdam 30-5-1857 - Rotterdam 8-1-1934).

Zoon van Adriaan Pieter van Stolk, commissionair in granen, en Johanna
Antoinetta Romelia Breukelman. Gehuwd op 16-9-1886 met Emma Martens.
Uit dit huwelijk werden 2 zoons en 3 dochters geboren. 



&lt;/p&gt;
&lt;p&gt;Van Stolk stamt uit een Rotterdamse koopmansfamilie, die zich onder
meer aan de graanhandel heeft gewijd. In 1886 trad hij toe tot de firma
Gebroeders van Stolk, die zich in hoofdzaak bezighield met invoer van
granen, zaden en peulvruchten en commissiezaken in die branche. Hij had
zich daarvoor in de praktijk voorbereid onder meer door werkzaamheden
op een Londens kantoor. Toen hij in 1902 na een ernstige ziekte zijn
persoonlijke verantwoordelijkheid wilde verminderen werd daarnevens de
NV Van Stolk's Commissiehandel opgericht, waarheen geleidelijk het
overwicht van de zaken werd verplaatst. In 1917 werd hij alleen leider
van deze zaken, voor welke hij een wereldreputatie verwierf. Later zou
hij optreden als president-commissaris van de vennootschap. Op
internationale conferenties trad hij met zijn gezaghebbende stem op
voor de Rotterdamse graanhandel. Intussen zou hij een sleutelpositie
verwerven in de behartiging van een levensbelang van het Nederlandse
volk in oorlogstijd. Eind augustus 1914 werd door de minister van
Landbouw, Handel en Nijverheid, M.W.F. Treub, het Rijksbureau voor de
distributie van graan en meel, kortweg Rijksgraanbureau genoemd, dat
nog tot 1921 zou functioneren, ingesteld. Het bureau - een der weinige
instellingen die in oorlogstijd de regering geen verlies opleverden -
kreeg tot taak aankoop van graan in Amerika te verzorgen en het
transport te regelen. De Rotterdamse kooplieden C.A.P. van Stolk en
A.G. Kr&amp;ouml;ller, lid van de firma Wm.H. M&amp;uuml;ller &amp;amp; Co. te
's-Gravenhage, werden bereid gevonden als adviseurs van de regering
op te treden en daardoor tevens ook als 'uitvoerders van een door
de Regeering tijdelijk in eigen beheer genomen bedrijf 
&lt;em&gt;(Verslag...&lt;/em&gt;

IX). Het was duidelijk dat de graanimporteurs uitgeschakeld werden door
dit tijdelijk staatsmonopolie. Van Stolk's Commissiehandel kreeg de
taak toegewezen de tarwe in ontvangst te nemen en te distribueren onder
meelfabrieken en molenaars. Later werd aan deze onderneming en aan
Wm.H. M&amp;uuml;ller &amp;amp; Co., waarvan Kr&amp;ouml;ller chef was, mede de
aankoop van Amerikaans meel toevertrouwd. De regering meende dat ook in
oorlogstijd handelszaken, ook al werden zij door de regering gedreven,
naar handelsgebruik zouden moeten worden behandeld, hoewel Van Stolk
zijn diensten belangeloos had aangeboden. Zij bepaalde derhalve dat
voor deze bemiddeling een, zij het lage, provisie van 1 % zou worden
betaald, die later op voorstel van de heren Van Stolk en Kr&amp;ouml;ller
tot &amp;frac34; % is verlaagd. Van Stolk heeft zelfs deze matige beloning
voor dit werk niet willen aanvaarden, maar minister Treub wilde daar
niet op in gaan. Van Stolk deed deswege aanzienlijke anonieme giften
toekomen aan het Koninklijk Nationaal Steuncomit&amp;eacute; en steunde in
dezelfde geest ook ander algemeen nuttig werk in de beide grote
havensteden met aanzienlijke bedragen. Deze onbaatzuchtige steun aan
het algemeen belang was te opmerkelijker, omdat Van Stolk bekend stond
als een zuinig man in zaken, zozeer zelfs dat hij een vertegenwoordiger
in het buitenland opdroeg diens veelvuldige telefonische oproepen niet
te beginnen met de door hem overbodig geachte begroetende
beleefdheidsformule. Ongetwijfeld heeft de publiekelijk geuite
beschuldiging, afkomstig uit de kringen van de graanhandel die over de
regeringsmaatregelen ontevreden waren, dat Van Stolk en Kr&amp;ouml;ller
miljoenenwinsten hadden gemaakt hem ten diepste gekwetst. Van Stolk
verzocht derhalve de minister van Landbouw, Handel en Nijverheid, F.E.
Posthuma, een commissie van onderzoek in te stellen naar de gestie van
het rijksgraanbedrijf. Deze werd op 3 november 1916 ingesteld en bracht
op 4 juni 1917 verslag uit. Naar het oordeel van de commissie bleek
'geen spoor van kwade trouw of opzettelijke bevoorrechting',
slechts op het terrein van de gevoerde boekhouding had zij enige
reserve. Ook buiten de geldsfeer weigerde hij elke beloning voor zijn
inspanning in de oorlogsjaren: hij wenste na afloop van dit werk niet
te worden voorgedragen voor een hogere koninklijke onderscheiding dan
die reeds de zijne was.&lt;/p&gt;
&lt;p&gt;In maatschappelijk opzicht toonde Van Stolk veel belangstelling voor
het hoger handelsonderwijs. Reeds omstreeks de eeuwwisseling gaf hij
uiting aan zijn gevoelen, dat het handelsonderwijs in ons land in een
achterlijke toestand verkeerde en verbetering behoefde. Vooralsnog
bleek de tijd niet rijp. Slechts werd enkele jaren later onder zijn
voorzitterschap een Vereeniging voor Voortgezet Handelsonderwijs
gesticht, die in 1906 avondcursussen begon te organiseren. In 1909
namen anderen, voornamelijk jongeren, de draad weer op. Zij wisten Van
Stolk over te halen zich aan hun hoofd te stellen. Dit streven liep in
1913 uit in de stichting van een Vereeniging tot oprichting eener
Nederlandsche Handels-Hoogeschool, waarvan hij de voorzitter van het
voorlopig bestuur werd. Nog dat zelfde jaar kwam de hogeschool tot
stand. Van 1913 tot zijn dood in 1934 diende hij haar als curator,
waarvan tussen 1913 en 1920 als ondervoorzitter van dit college. In
1923-1924 was hij voorzitter van het algemeen bestuur.&lt;/p&gt;
&lt;p&gt;Een nog ruimer arbeidsveld vond Van Stolk in zijn lidmaatschap van
de Kamer van Koophandel in zijn woonplaats, waarin hij van 1893 tot
1922 zitting had. Hij nam hier verschillende malen vruchtbare
initiatieven. Overigens nam hij daar door protectionistische neigingen
een opmerkelijk minderheidsstandpunt in, dat kansloos was in dit
vrijhandelsgezinde milieu.&lt;/p&gt;
&lt;p&gt;Nog weer een andere kant van zijn karakter was zijn liefde voor de
kunst. Vele jaren trad hij op als voorzitter van de Rotterdamsche
Kunstkring, die zich dank zij zijn werkelijke leiding in een periode
van bloei mocht verheugen, mede door verbetering van de
huisvesting.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.W.F. Treub, 
&lt;em&gt;Oorlogstijd&lt;/em&gt;

(Haarlem, 1916) 92 e.v.; 
&lt;em&gt;Verslag van de Commissie van Onderzoek naar de gestie van het
Rijksgraanbedrijf&lt;/em&gt;

['s-Gravenhage, 1917]; C.A.P. van Stolk, in 
&lt;em&gt;Bekende Rotterdammers.&lt;/em&gt;

Biografisch maandschrift onder red. van W. de Bruijn en J.C.W. Duncker
I (1927) 430-432; meded. van ir. H.A. van IJsselsteyn n.a.v. overlijden
van Van Stolk in 
&lt;em&gt;NRC,&lt;/em&gt;

12-1-1934; 'C.A.P. van Stolk&amp;#134;', in 
&lt;em&gt;Eigen Haard&lt;/em&gt;

60 (1934) 42; W. Wijnaendts van Resandt, 
&lt;em&gt;Genealogie van het geslacht Van Stolk&lt;/em&gt;

([S.L], 1940); W.A.H. Croll, 
&lt;em&gt;Een tak van de familie Van Stolk honderd jaar in de graanhandel,
1847-1947&lt;/em&gt;

(Rotterdam, [1947]); J.H. van Stuyvenberg. 
&lt;em&gt;De Nederlandsche Economische Hoogeschool 1913-1963&lt;/em&gt;

(Rotterdam [etc.], 1963) passim.&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

