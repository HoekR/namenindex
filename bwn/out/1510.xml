<biodes version="1.0">
  <fileDesc>
    <title>Riemsdijk, jhr. Frederik Lodewijk van (1890-1955)</title>
    <ref target="http://resources.huygens.knaw.nl/bwn1880-2000/lemmata/bwn5/riemsdijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">riemsdijk_5</idno>
    <persName><name type="geslachtsnaam">Riemsdijk</name>, jhr. Frederik Lodewijk van</persName>
    <sex value="1"/>
    <event type="birth" when="1890"/>
    <event type="death" when="1955"/>
    <state type="occupation">piloot</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/riemsdij.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Riemsdijk, jhr. Frederik Lodewijk van&lt;/strong&gt;, luchtvaartpionier (Utrecht 14-5-1890 - Parijs (Frankrijk) 17-3-1955). 
Zoon van jhr. Johan Cornelis Marius van Riemsdijk, diensthoofd
  bij de Staatsspoorwegen, en C&amp;eacute;cile Corn&amp;eacute;lie barones de
  Kock. Gehuwd op 12-3-1926 met Alice Agla&amp;eacute; Josse (1883-1942).
  Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/riemsdij.jpg' alt='afbeelding van Riemsdijk, Jhr. Frederik Lodewijk van'&gt;Freddy van Riemsdijk was de op een na jongste zoon in een
    gezin van vijf kinderen. Reeds op jeugdige leeftijd begaf hij
    zich naar Frankrijk om zich daar te bekwamen als kunstschilder.
    In augustus 1909 bezocht hij de Grande Semaine d'Aviation de
    Champagne te Reims, de eerste grote vliegmeeting in de
    geschiedenis, waaraan vrijwel alle luchtvaartpioniers van die
    tijd deelnamen. Het was een gebeurtenis die enorme indruk op
    hem maakte. 'Ik zag dat ding dat men aeroplaan noemde in volle
    pracht in de lucht. Negentien jaar was ik en die leeftijd
    maakte het mogelijk dat die ene aanblik al mijn
    schildersambities terzijde vaagde en ik nog maar &amp;eacute;&amp;eacute;n
    levensdoel overhield: zo gauw mogelijk een vliegtuig te
    bezitten' ('Linnen, bamboe en touwtjes...', 638). Om deze droom
    te verwezenlijken stelde zijn moeder - zijn vader had hij reeds
    op vijfjarige leeftijd verloren - hem zijn erfdeel ter
    beschikking.&lt;/p&gt;
&lt;p&gt;Na contact met de Europese vertegenwoordiger van de
    Amerikaanse luchtvaartpionier en vliegtuigbouwer Glenn H.
    Curtiss reisde Van Riemsdijk naar de Verenigde Staten. Te
    Hammondsport bij Buffalo in de staat New York, waar de Curtiss
    Aeroplane&amp;amp;Motor Company was gevestigd, kocht hij in
    november voor $ 5000 een tweedekker. Van de ontwerper zelf
    kreeg hij zijn eerste vlieglessen, die zich toentertijd
    overigens beperkten tot aanwijzingen op de grond, aangezien
    vliegtuig en motor niet sterk genoeg waren om met twee personen
    tegelijk de lucht in te gaan. Op deze wijze maakte Van
    Riemsdijk hier eind 1909 zijn eerste vluchten, waarbij hij
    overigens slechts enkele meters boven de grond kwam.&lt;/p&gt;
&lt;p&gt;Met zijn gedemonteerde, in vier kratten opgeslagen Curtiss
    ging Van Riemsdijk daarna scheep naar Le Havre, om via Parijs
    door te reizen naar Egypte. Met dit toestel nam hij hier in
    februari 1910 deel aan zijn eerste internationale vliegmeeting
    te Heliopolis, en niet zonder succes, want hij wist er de prijs
    voor de langste totaal afgelegde afstand in de wacht te slepen.
    Kort tevoren, op 30 januari, had Van Riemsdijk voor Franse
    officials in Heliopolis de brevetproeven als vliegenier
    afgelegd, op grond waarvan hem op 8 maart het brevet no. 34 van
    de A&amp;eacute;ro-Club de France werd uitgereikt. Daarmee werd Van
    Riemsdijk de eerste gebrevetteerde Nederlandse vlieger. Hij was
    echter niet de eerste Nederlander die gevlogen heeft: die eer
    komt Gijs K&amp;uuml;ller toe, die al in augustus 1909 in Frankrijk
    voor het eerst de lucht in was gegaan, maar later dan Van
    Riemsdijk - namelijk in april 1910 - zijn brevet verwierf.&lt;/p&gt;
&lt;p&gt;Na terugkeer in Frankrijk schreef Van Riemsdijk zich in voor
    verscheidene andere vliegmeetings, waarbij hij meermaals in de
    prijzen viel. Zo nam hij in het voorjaar van 1910 deel aan de
    Grande Semaine d'Aviation de Cannes en aan een meeting te Nice.
    Tijdens deze laatste wedstrijd, waar vele coryfee&amp;euml;n van de
    partij waren, was ook een vlucht over zee voorzien van Nice
    naar Cap Ferrat. Tijdens deze oversteek, op 23 april, werd Van
    Riemsdijk door een slecht functionerende motor gedwongen tot
    een noodlanding op zee. Uit voorzorg had Van Riemsdijk reeds
    enige luchtreservoirs onder de vleugels aangebracht, zodat het
    toestel bleef drijven en de piloot en zijn vliegtuig door
    marineschepen uit het water konden worden opgepikt. Een maand
    later nam Van Riemsdijk met zijn inmiddels geheel herstelde
    Curtiss alweer deel aan een vliegmeeting in Palermo. Hij viel
    hier eveneens in de prijzen, ook al heeft hij er in dit geval
    nooit &amp;eacute;&amp;eacute;n lire van ontvangen.&lt;/p&gt;
&lt;p&gt;De wedstrijd in Palermo was tevens de laatste waaraan Van
    Riemsdijk deelnam. Het was hem inmiddels duidelijk geworden dat
    de verdiensten aan prijzengeld in de verste verten niet opwogen
    tegen de enorme kosten die toen aan het vliegen waren
    verbonden, zeker indien men de vliegsport - zoals zovelen in
    die tijd - zuiver als liefhebberij beoefende en niet als
    technicus of ontwerper. In Parijs liet hij nog wel een nieuwe
    motor in zijn vliegtuig plaatsen, maar hij verkocht het toestel
    daarna aan de meestbiedende.&lt;/p&gt;
&lt;p&gt;Van Riemsdijk keerde vervolgens terug naar zijn
    schildersezel. Toen evenwel in 1914 de Eerste Wereldoorlog
    uitbrak, meldde hij zich ter verdediging van zijn tweede
    vaderland als vrijwilliger bij de Franse strijdkrachten. In de
    rang van soldaat der tweede klasse werd hij ingedeeld bij de
    Deuxi&amp;egrave;me Groupe d'Aviation. Na een korte opleiding kwam
    hij terecht bij de troepen die Parijs moesten verdedigen, en zo
    nam hij deel aan de slag aan de Marne. Een zware longonsteking
    was er echter de oorzaak van dat hij enige tijd later werd
    afgekeurd.&lt;/p&gt;
&lt;p&gt;Van Riemsdijk heeft zich in de rest van zijn leven aan de
    schilderkunst gewijd, en al waren zijn prestaties op dit
    terrein weinig opvallend, hij was niettemin een gevraagd
    portretschilder. Hij bleef in Frankrijk, al maakte hij
    daarnaast verscheidene grote reizen, onder meer naar de
    Verenigde Staten en Nederlands-Indi&amp;euml;. Geruime tijd woonde
    hij in Zuid-Frankrijk, waar zijn huis bij de geallieerde
    invasie in 1944 werd vernield. Na de oorlog woonde en
    schilderde hij in villa 'Hiawatha' te Bandol nabij Toulon.
    Later vestigde hij zich weer te Parijs. Hier zou hij op
    64-jarige leeftijd overlijden.&lt;/p&gt;
&lt;p&gt;Ook al is zijn carri&amp;egrave;re in de lucht betrekkelijk kort
    geweest, Freddy van Riemsdijk heeft een blijvende plaats in de
    Nederlandse luchtvaarthistorie verworven als de eerste
    gebrevetteerde Nederlandse vlieger en als de eerste Nederlander
    die priv&amp;eacute; een vliegtuig bezat. Zelf rekende hij zich tot
    de categorie der 'sportsmen' onder de luchtvaartpioniers, tot
    degenen die zich uit sportiviteit en een zekere zucht naar
    avontuur in de beginjaren van de luchtvaart aangetrokken
    voelden tot dat nieuwe wonder. Specifieke technische
    belangstelling had Van Riemsdijk daarbij niet, noch bestond bij
    hem de noodzaak of de behoefte van de vliegerij zijn beroep te
    maken. Aan de verdere ontwikkeling van de luchtvaart, die
    steeds zijn belangstelling bleef houden, heeft hij dan ook niet
    deelgenomen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Linnen, bamboe en touwtjes...', in 
    &lt;em&gt;Avia-Vliegwereld&lt;/em&gt;

    2 (1953) 638-639.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.C. van Limburg Stirum, 
  &lt;em&gt;Nederlandsche luchtvaarders&lt;/em&gt;

  (Utrecht [1936]) 11-15; Henri Hegener, 'Wanneer vloog voor het
  eerst een Nederlander?', in 
  &lt;em&gt;Vliegwereld&lt;/em&gt;

  17 (1951) 495; K. [= Hans Kosman], 'Welke Nederlander vloog het
  eerst?', in 
  &lt;em&gt;Avia&lt;/em&gt;

  10 (1951) 336-337; Wim Schoenmaker en Thijs Postma, 
  &lt;em&gt;Aviateurs van het eerste uur. De Nederlandse luchtvaart tot de
  Eerste Wereldoorlog&lt;/em&gt;

  [Weesp 1984].&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  L.C. van Limburg Stirum, 
  &lt;em&gt;Nederlandsche luchtvaarders&lt;/em&gt;

  (Utrecht [1936]) 13.&lt;/p&gt;
&lt;p&gt;H.J. Hazewinkel&lt;/p&gt; 
&lt;dtml-var bwn_footer&gt;</text>
  </biography>
</biodes>

