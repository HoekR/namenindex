<biodes version="1.0">
  <fileDesc>
    <title>Amelink, Herman (1881-1957)</title>
    <ref target="http://resources.huygens.knaw.nl/bwn1880-2000/lemmata/bwn3/amelink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">amelink</idno>
    <persName><name type="geslachtsnaam">Amelink</name>, Herman</persName>
    <sex value="1"/>
    <event type="birth" when="1881"/>
    <event type="death" when="1957"/>
    <state type="occupation">vakbondsbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/AMELINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Amelink, Herman&lt;/strong&gt;, vakbondsbestuurder (Lonneker 21-12-1881 - Utrecht 27-10-1957).

  Zoon van Gerrit Amelink, textielarbeider, en Johanna Schouwink.
  Gehuwd op 20-6-1907 met Hendrika Christiaans. Uit dit huwelijk
  werden 3 zoons en 4 dochters geboren.
  

&lt;img src=&amp;quot;images/AMELINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Amelink, Herman&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De Twent Herman Amelink groeide op als derde kind in een
    orthodox-protestants weversgezin met negen kinderen. Behalve
    christelijk lager onderwijs genoot hij alleen een
    beroepsopleiding in de fabrieksschool van de Enschedese
    textielfabriek Nico ter Kuile, waar hij op zijn twaalfde
    verjaardag in dienst trad. Tot zijn benoeming als gesalarieerde
    bij de Nederlandsche Christelijke Textielarbeidersbond 'Unitas'
    (1 mei 1915) oefende hij het weversberoep uit; eerst als wit-
    en sarongwever, later als dekenwever.&lt;/p&gt;
&lt;p&gt;Sociale onvrede, een diep gereformeerde levensbeschouwing,
    en een daarmee gepaard gaand virulent antisocialisme - factoren
    die zijn denken en handelen gedurende zijn hele leven zouden
    bepalen - waren de primaire drijfveren om zich reeds op
    zestienjarige leeftijd voor christelijk vakbondswerk in te
    spannen. Wegens zijn grote energie, zijn organisatorische
    kwaliteiten en zijn door intensieve zelfstudie verworven
    theoretische inzichten werd Amelink vanaf 1903 met groeiende
    verantwoordelijkheden bij het bestuur van 'Unitas'
    ingeschakeld. Voor zijn bestuurscarri&amp;egrave;re bij het
    Christelijk Nationaal Vakverbond (CNV), waar hij op 21
    september 1916 tot secretaris-penningmeester werd gekozen,
    waren de ervaringen bij het uitstekend georganiseerde 'Unitas'
    van groot belang.&lt;/p&gt;
&lt;p&gt;Samen met vooral voorzitter K. Kruithof en J.S. Ruppert jr.,
    die in 1919 het penningmeesterschap overnam, heeft Amelink tot
    de Duitse inval in mei 1940 in sterke mate de koers van het CNV
    aangegeven. Door zijn omvangrijke publicitaire werk was hij het
    die in het interbellum een grote bijdrage leverde tot het eigen
    optreden van het CNV als gematigde vakcentrale. Gedurende
    twintig jaar redigeerde hij het verbondsblad 
    &lt;em&gt;De Gids.&lt;/em&gt;

    Daarnaast verschenen van zijn hand ettelijke brochures en
    talloze bijdragen over sociaal-economische onderwerpen in
    diverse tijdschriften en ook kranten, vooral in 
    &lt;em&gt;De Amsterdammer,&lt;/em&gt;

    die vanaf 1 januari 1936 verscheen onder de naam 
    &lt;em&gt;Het Christelijk Sociaal Dagblad voor Nederland. De
    Amsterdammer.&lt;/em&gt;

    Niet minder belangrijk was zijn tweedelige geschiedenis van het
    CNV tot 1940: 
    &lt;em&gt;Onder eigen banier&lt;/em&gt;

    (Utrecht, 1940) en 
    &lt;em&gt;Met ontplooide banieren&lt;/em&gt;

    (Hoorn, 1950).&lt;/p&gt;
&lt;p&gt;In de jaren twintig - in intellectueel opzicht zijn meest
    produktieve periode - ontwikkelde de enigszins introverte
    studiosus Amelink zich tot een groot pleitbezorger van de
    Publiekrechtelijke Bedrijfsorganisatie (PBO). Hij liet zich
    daarbij vooral inspireren door de 'architectonische
    maatschappijkritiek' van Abraham Kuyper. Blijkens zijn
    belangrijkste publikatie op dit terrein. 
    &lt;em&gt;De vakvereenigingsactie en de medezeggenschap der arbeiders
    in de bedrijven&lt;/em&gt;

    (Utrecht, 1921), ging het hem in de eerste plaats om sociale
    medezeggenschap via de vakorganisaties. Deze medezeggenschap
    moest zijns inziens door geleidelijke uitbreiding van de
    collectieve arbeidsovereenkomst op bedrijfstakniveau
    gerealiseerd worden. Met een stelsel van ondernemingsraden had
    hij weinig op. Amelink, die een scherp maar weinig
    oorspronkelijk denker was, stond dichter bij de gematigde
    idee&amp;euml;n van de katholieke werkgeverssecretaris L.G.
    Kortenhorst dan bij die van diens (eveneens katholieke)
    opponent, de radicale PBO-propagandist prof. J.A. Veraart.
    Fascistische corporatieve modellen wees hij af. In eigen kring
    waren zijn opvattingen het meest verwant aan die van zijn
    antirevolutionaire partijgenoot P.S. Gerbrandy. Samen
    polemiseerden zij in 1925/1926 met de invloedrijke en
    behoudende antirevolutionaire rechtsfilosoof H. Dooyeweerd.
    Uitgaande van de bestaande, en zijns inziens in goddelijke
    ordinanti&amp;euml;n gegronde, kapitalistische eigendoms- en
    gezagsverhoudingen, bestreed deze Amelinks
    medezeggenschapsaanspraken.&lt;/p&gt;
&lt;p&gt;Amelinks vakbewegingswerk beperkte zich niet tot eigen land.
    Als een der weinige CNV-bestuurders onderkende hij
    v&amp;oacute;&amp;oacute;r de Tweede Wereldoorlog de betekenis van
    internationale contacten. De oprichting in 1920 van het
    interconfessionele Internationaal Christelijk Vakverbond (ICV)
    was in de eerste plaats te danken aan het tactische optreden
    van Amelink en van zijn katholieke Nederlandse collega P.J.S.
    Serrarens. Respectievelijk als penningmeester en
    secretaris-generaal drukten zij tot 1940 hun stempel op dit
    ICV. Daarnaast was Amelink tot 1939 secretaris, en vervolgens
    tot zijn dood erevoorzitter van de in 1928 door zijn toedoen
    opgerichte Protestants-Christelijke Arbeidersinternationale.
    Ook maakte hij twaalfmaal deel uit van de Nederlandse delegatie
    naar de Internationale Arbeidsconferentie. Zijn buitenlandse
    ervaringen verruimden zijn gezichtsveld, en maakten hem al
    vroeg tot een criticus van autoritaire en totalitaire regimes.
    Het gevolg was dat hij sedert 1931 in Itali&amp;euml; 'persona non
    grata' was. Zelf weigerde hij na 1933 Duitsland te
    bezoeken.&lt;/p&gt;
&lt;p&gt;In 1931 kwam Amelink, voor wie sinds 1921 door het CNV een
    soort kwaliteitszetel was opge&amp;euml;ist, in de
    Tweede-Kamerfractie van de Anti-Revolutionaire Partij (ARP). In
    1925/1926 had hij reeds als plaatsvervanger onopvallend
    gedurende tien maanden in de Eerste Kamer zitting gehad. Ook in
    de Tweede Kamer bleef hij een typische 'back-bencher'. Behalve
    met sociale vraagstukken hield hij zich hier bezig met
    defensieaangelegenheden. Voor een belangrijk deel moet dit
    laatste verklaard worden als een reactie op de
    sociaalprogressieve Christelijk-Democratische Unie, die
    eenzijdige ontwapening bepleitte. Over het algemeen steunde hij
    het crisisbeleid van de regeringen-Colijn, hetgeen hem door de
    eigen CNV-achterban niet altijd in dank werd afgenomen.&lt;/p&gt;
&lt;p&gt;De bezettingsjaren markeren praktisch het einde van Amelinks
    loopbaan. Kort voor de liquidatie van het CNV was hij op 30
    juni 1941 met circa negentig andere vooraanstaande
    antirevolutionairen gearresteerd. Van 30 juni 1941 tot 17
    december 1942 verbleef hij achtereenvolgens in het
    Polizeiliches Durchgangslager Schoorl, het concentratiekamp
    Buchenwald, en de gijzelaarskampen Haaren en
    Sint-Michielsgestel. De psychische belasting van deze
    internering en van de onderduikperiode in het laatste
    oorlogsjaar schaadde zijn voorheen grote vitaliteit. In de
    kampen heeft hij niet deelgenomen aan het 'eliteberaad',
    waarvan hij de politieke consequenties vreesde.&lt;/p&gt;
&lt;p&gt;Na een kortstondig lidmaatschap van de Voorlopige
    Staten-Generaal trok Amelink, die inmiddels gepensioneerd was,
    zich in 1946 uit het openbare leven terug. Toen hij in 1952
    bedankte voor het lidmaatschap van de ARP werd daaraan geen
    ruchtbaarheid gegeven. Uit diepgewortelde antithetische
    overtuiging weigerde hij de deelneming van de ARP aan het
    tweede kabinet-Drees (1952-1956) te accepteren. Dat de
    partijleiding in het geheel niet op dit bedanken reageerde
    heeft hem bijzonder gegriefd. De benoeming tot Officier in de
    Orde van Oranje-Nassau, die hij op 17 april 1953 kreeg wegens
    zijn grote verdiensten als inspirator van de PBO-gedachte,
    beschouwde hij daarentegen als het hoogtepunt van zijn leven.
    Het fiasco van zijn PBO-ideaal heeft hij niet meer
    meegemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Amelink in familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 
    &lt;em&gt;Das Vereinigungsrecht vom christlichen Standpunkt&lt;/em&gt;

    (Utrecht, [s.a.]; 
    &lt;em&gt;Verkorting van arbeidsduur en drankgebruik&lt;/em&gt;

    (Apeldoorn, [1913]); 
    &lt;em&gt;De sociale wetgeving&lt;/em&gt;

    (Hoorn, 1939); '40 Jaar Christelijk Nationaal Vakverbond', in 
    &lt;em&gt;Evangelie en Maatschappij 2&lt;/em&gt;

    (1948-1949) 254-273; 'Inrichting van de vakorganisatie en
    verhouding tot de algemene bonden', in 
    &lt;em&gt;Verslag Christelijke-Sociale Conferentie te Lunteren van 6
    tot en met 11 Juli 1914&lt;/em&gt;

    (Utrecht, 1951) 84-100.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.A. J.M. Steenkamp, 
  &lt;em&gt;De gedachte der bedrijfsorganisatie in protestants
  christelijke kring&lt;/em&gt;

  (Kampen, 1951) 69-115; C. van Nierop, in 
  &lt;em&gt;De Gids. Orgaan van het Christelijk Nationaal Vakverbond in
  Nederland.&lt;/em&gt;

  2-11-1957; [R. Slok], in
  &lt;em&gt;&amp;quot;Unitas&amp;quot;. Orgaan van de Nederlandse Christelijke Bond van
  werknemers in de textiel- en kledingbedrijven &amp;quot;Unitas&amp;quot;,&lt;/em&gt;

  4-11-1957; Paul E. Werkman, 'Herman Amelink (1881 - 1957). &amp;quot;De
  denker van het CNV&amp;quot; ' 
  &lt;em&gt;,&lt;/em&gt;

  in
  &lt;em&gt;Bulletin Nederlandse Arbeidersbeweging&lt;/em&gt;

  (1985) 5 (februari) 3 - 30; P.E. Werkman, 'Rijken en armen
  ontmoeten elkander'? De protestantse organisaties van werkgevers
  en werknemers (1876- 1940)', in 
  &lt;em&gt;Een land nog niet in kaart gebracht. Aspecten van het
  protestants-christelijk leven in Nederland in de jaren
  1880-1940.&lt;/em&gt;

  J. de Bruijn (red.). [Franeker, 1987] 113-134.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 39.
&lt;/p&gt;
&lt;p&gt;Paul E. Werkman&lt;/p&gt; 
&lt;dtml-var bwn_footer&gt;</text>
  </biography>
</biodes>

