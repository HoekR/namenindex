<biodes version="1.0">
  <fileDesc>
    <title>Flaes, Reijnier (1902-1981)</title>
    <ref target="http://resources.huygens.knaw.nl/bwn1880-2000/lemmata/bwn4/flaes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">flaes</idno>
    <persName><name type="geslachtsnaam">Flaes</name>, Reijnier</persName>
    <sex value="1"/>
    <event type="birth" when="1902"/>
    <event type="death" when="1981"/>
    <state type="occupation">diplomaat</state>
    <state type="occupation">schrijver</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Flaes, Reijnier&lt;/strong&gt;, (pseudoniem &lt;b&gt;F.C. Terborgh&lt;/b&gt;), diplomaat en schrijver (Den Helder 14-1-1902 - Sintra (Portugal) 26-2-1981). Zoon van Adriaan Albert Flaes, marineofficier, en Auguste Jenny
  Steuer. Gehuwd op 14-4-1931 met Marguerite Marie H&amp;eacute;l&amp;egrave;ne
  von Herrenschwand. Dit huwelijk, waaruit 2 zoons werden geboren,
  werd op 20-6-1952 ontbonden.
  

  

  

  
  &lt;/p&gt;
&lt;p&gt;Toen Reijnier zes jaar was, werd zijn vader vervroegd
    gepensioneerd en vertrok het gezin naar Dresden. Hij doorliep
    hier de lagere school en ging er vervolgens naar het gymnasium,
    een opleiding die hij voortzette in Hamburg, toen zijn vader
    daar in 1914 de betrekking aanvaardde van honorair consul. Door
    op school te vertellen dat ze het thuis niet eens waren met de
    Duitse inval in Belgi&amp;euml;, maakte de jonge Flaes zich in een
    klap onmogelijk bij zijn medeleerlingen, wat hem als volwassene
    nog als onrechtvaardig hinderde. In 1916 verliet het gezin
    Duitsland om zich in Den Haag te vestigen. Daar bracht Reijnier
    zijn gymnasiumopleiding tot een goed einde, al heeft hij zich
    op school altijd een vreemde eend in de bijt gevoeld. In 1921
    begon hij in Utrecht met een studie rechten, die hij op 25
    februari 1927 afsloot met het doctoraal examen. Ruim twee jaar
    later, op 30 april 1929, promoveerde hij cum laude bij prof.
    J.H.W. Verzijl op het proefschrift 
    &lt;em&gt;Das Problem der Territorialkonflikte. Eine Untersuchung
    &amp;uuml;ber ihre Grundlagen und Eigenschaften am Beispiele der
    Territorialgeschichte Polens&lt;/em&gt;

    .&lt;/p&gt;
&lt;p&gt;In januari 1930 werd Flaes benoemd tot
    gezantschapsattach&amp;eacute; in Bern. Drie jaar later tot
    gezantschapssecretaris bevorderd kreeg hij Madrid als
    standplaats. In het door scherpe politieke tegenstellingen en -
    uiteindelijk - burgeroorlog verscheurde Spanje bleef hij tot in
    augustus 1938, met een onderbreking van enkele maanden in 1937,
    toen hij als tijdelijk zaakgelastigde in Lissabon was
    gedetacheerd. Onmiddellijk daarna werd hij officieus agent bij
    de Nationalistische regering van generaal Franco in Burgos,
    terwijl zijn woonplaats het Zuidfranse Saint-Jean-de-Luz was.
    Aangezien de spanningen, aan deze situatie verbonden, te groot
    waren voor zijn gezin, werd hij op eigen verzoek overgeplaatst.
    De nieuwe post werd Peking, waar door de Japanse overheersing
    de situatie evenmin rustig bleef. In 1941 bevorderd tot
    gezantschapsraad maakte Flaes, na de aanval van de Japanners op
    Pearl Harbor, nog acht maanden een wat hij noemt 'mak
    concentratiekamp' mee in China om het jaar daarop, in het kader
    van een ruil van westerse tegen Japanse diplomaten, naar Londen
    te worden gezonden. Hier kreeg hij een functie op het
    ministerie van Buitenlandse Zaken in ballingschap, onder meer
    als medewerker, later hoofd van het Bureau Na-Oorlogsche
    Vraagstukken. In mei 1943 werd hij ten tweeden male tijdelijk
    zaakgelastigde in Lissabon, een onrustige post.&lt;/p&gt;
&lt;p&gt;In 1945, na de capitulatie van Duitsland, volgde Flaes'
    bevordering tot buitengewoon gezant en gevolmachtigd minister.
    Hij werd naar Warschau gezonden, waar hij vooral te maken kreeg
    met de repatri&amp;euml;ring van gevangenen en het opsporen van
    Nederlanders. Ondanks de barre omstandigheden waaronder hij
    zijn werk moest verrichten, bewaarde Flaes goede herinneringen
    aan deze tijd, verwant als hij zich voelde aan de
    'Middeneuropese gedachtenwereld'. In laatstgenoemde rang was
    hij van 1949 tot 1953 werkzaam in Oslo. Vervolgens was hij tot
    1958 ambassadeur in Buenos Aires en tot 1963 in Mexico, een
    land verwant aan zijn geliefde Iberisch schiereiland. Flaes
    besloot zijn carri&amp;egrave;re als ambassadeur in Lissabon. Niet
    ver daarvandaan, in het kustplaatsje Sintra, liet hij een villa
    bouwen, waar hij zich in 1967 na zijn pensionering vestigde en
    tot zijn dood zou blijven wonen.&lt;/p&gt;
&lt;p&gt;Flaes voelde zich in zekere zin conservatief en in politicis
    aangetrokken tot de antirevolutionaire minister-president uit
    de jaren dertig, H. Colijn. In tegenstelling tot deze meende
    Flaes in 1936: 'Hitler lijkt wel krankzinnig geworden. Het
    beroerde is dat hij stap voor stap en met de door hemzelf
    vroeger vastgelegde middelen het programma van &amp;quot;Mein Kampf&amp;quot; ten
    uitvoer legt en dan zijn er nog sentimenteele Engelschen die
    vinden dat hij eigenlijk gelijk heeft' (brief aan G.A.
    Antonini, 15-3-1936). In zijn diplomatieke rapporten, ook in
    die uit Spanje tijdens de burgeroorlog, hield hij zich strikt
    neutraal.&lt;/p&gt;
&lt;p&gt;Het is echter niet zijn diplomatieke carri&amp;egrave;re, die
    weinig uitzonderlijk was, waardoor Flaes bekendheid heeft
    verworven. Onder de schuilnaam F.C. Terborgh - gekozen om zijn
    bewondering voor de 17e-eeuwse schilder Gerard Ter Borch -
    heeft hij een bescheiden, maar fijnzinnig literair oeuvre
    geschreven. Dit is des te opmerkelijker omdat hij zijn kennis
    van het Nederlands sinds zijn gymnasiumjaren 'rudimentair'
    noemde en na zijn studietijd nooit meer in Nederland heeft
    gewoond. Toch meende Flaes dat voor zijn aard en denkwijze de
    Nederlandse taal het enige werkelijk bruikbare instrument was.
    Hij hield er zelfs drie stijlen op na. Zijn taalgebruik in
    diplomatieke rapporten heeft niets van het ambtelijke dat dit
    soort geschriften kenmerkt; het is wel zakelijk, maar beeldend
    en kernachtig. Daarnaast bezigde hij een haast joviale,
    gemakkelijke stijl in zijn persoonlijke correspondentie. Ten
    slotte is er de hypergestileerde taal van zijn literaire werk.
    Hij moet daar oneindig aan hebben geschaafd. Zijn woordkeus is
    internationaal, en hij geeft graag blijk van zijn eruditie en
    brede belangstelling.&lt;/p&gt;
&lt;p&gt;Flaes begon op zijn zeventiende jaar met schrijven. In 1932
    verschenen zijn eerste gedichten in het po&amp;euml;zietijdschrift 
    &lt;em&gt;Helikon&lt;/em&gt;

    . Enkele bijdragen aan 
    &lt;em&gt;Forum&lt;/em&gt;

    volgden, hoewel hij zich absoluut niet verwant voelde met Menno
    ter Braak en E. du Perron; het onbegrip was wederzijds.
    Afgesneden van Europa vroeg hij de paters Lazaristen in Peking
    in 1940 het verhaal 
    &lt;em&gt;De Condottiere&lt;/em&gt;

    en het prozagedicht 
    &lt;em&gt;Le petit ch&amp;acirc;teau&lt;/em&gt;

    in een kleine oplage te drukken. Mooie uitgaven zijn het niet,
    maar wel curieus. Ook later heeft hij nog wel werk in eigen
    beheer uitgegeven. Na de Tweede Wereldoorlog kwamen met
    tussenpozen van enkele jaren bundels verhalen van Terborgh uit;
    na zijn pensionering publiceerde hij in 
    &lt;em&gt;Raster&lt;/em&gt;

    . Zijn oeuvre bleef beperkt tot vier delen 
    &lt;em&gt;Verzameld werk&lt;/em&gt;

    , waarin enkele kleine dichtbundels, wat losse stukken over
    allerlei onderwerpen: archeologie, (kunst)geschiedenis,
    alchemie et cetera. De hoofdmoot vormen de verhalen, soms
    aaneengeregen tot een novelle. Romans heeft Terborgh niet
    geschreven, hoewel 
    &lt;em&gt;De Turkenoorlog&lt;/em&gt;

    , in 1964 voor het eerst gepubliceerd, volgens sommigen die
    allure heeft, maar feitelijk bestaat het uit drie losse
    verhalen, die met dunne draden zijn verbonden.&lt;/p&gt;
&lt;p&gt;Terborgh past geen speciale verhaaltechnieken toe, en zijn
    thematiek beperkt zich zozeer tot de essentie van het leven,
    dat zijn verhaalfiguren bijna verwisselbaar zijn: zij zijn als
    het ware mannelijke 'elckerlijcs'. Terborghs verhalen zijn
    tijdloos en algemeen geldig voor de mens, wezenlijk eenzaam, op
    weg naar de dood. Zijn hoofdfiguren - Terborgh spreekt van
    protagonisten - zoeken bewust de eenzaamheid in bij voorkeur
    Spaanse of Zuidamerikaanse, ongerepte (hoog)landschappen, en
    hun ervaringen zijn van kosmische aard, cirkelend rondom het
    licht, de dood. Het idee vat post dat hij, die zijn alter ego
    Terborgh altijd streng gescheiden hield van de diplomaat Flaes,
    steeds dezelfde man beschrijft, namelijk zichzelf, ook al heeft
    hij geen autobiografische verhalen geschreven in de strikte
    zin.&lt;/p&gt;
&lt;p&gt;De eeuwige zwerver, de man die erop uittrekt op zoek naar de
    essentie en de zin van het leven, is bij uitstek een
    (neo)romantisch thema. Het is dan ook niet verwonderlijk dat
    Terborgh zich verwant voelde met J.J. Slauerhoff, die hij kort,
    maar intens heeft gekend en aan wie hij in 1949 een boekje
    wijdde: 
    &lt;em&gt;Slauerhoff. Herinneringen en brieven&lt;/em&gt;

    . Ook aan Adriaan Roland Holst, met wie hij pas in de jaren
    zestig in contact kwam, voelde hij zich verwant. Het
    herhaaldelijk door hem beleden cultuurpessimisme past eveneens
    in het romantisch levensgevoel, terwijl zijn agnosticisme meer
    een kant is van de intellectueel en diplomaat Flaes. Zelf zegt
    hij invloed te hebben ondergaan van Rainer Maria Rilke en
    vooral van de Deen Jens Peter Jacobsen; uit de vaderlandse
    literatuur steeg een 'pantoffellucht' op. Tot Nederland
    koesterde hij een haat-liefdeverhouding, die hem in zijn
    nadagen verleidde tot verbitterde uitspraken. Geen mens die
    over hem schreef, heeft dat tot Flaes' tevredenheid gedaan.
    Velen vonden hem een moeilijk man, die zich gemakkelijk liet
    verleiden tot apodictische uitspraken. Hij voelde zich
    onbegrepen, ondanks de enthousiaste recensies van
    vooraanstaande critici. In 1968 ontving hij de Tollensprijs, en
    drie jaar later, toen hij bijna zeventig was, de Constantijn
    Huygensprijs. In 1958 was hij de eerste die werk van de
    Argentijnse schrijver Jorge Luis Borges in het Nederlands
    vertaald heeft. Uit het Frans vertaalde hij werk van de
    dichter-diplomaat Saint-John Perse.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief- en collectie-R. Flaes in het Nederlands
  Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Verzameld werk&lt;/em&gt;

    (4 dln.; Amsterdam, 1975-1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Artikelen over Terborgh o.a. van H.C. ten Berge en Wam
  de Moor, in 
  &lt;em&gt;Raster&lt;/em&gt;

  5 (1971/1972) 450-516; interview door Wam de Moor, in 
  &lt;em&gt;De Tijd&lt;/em&gt;

  , 8-1-1972; R.M. Bindels, 'De barre tocht van F.C. Terborgh', in 
  &lt;em&gt;Hollands Diep&lt;/em&gt;

  , 23-4-1977; 
  &lt;em&gt;Een schrijver als grenskozak. F.C. Terborgh over zichzelf en
  zijn werk&lt;/em&gt;

  . Samengest. door H.C. ten Berge (Amsterdam, 1977); Jan Brokken
  [e.a.], 'F.C. Terborgh: 'De grootste vijand van literatuur is
  haast'', in 
  &lt;em&gt;Het volle literaire leven. Portretten uit de Haagse Post&lt;/em&gt;

  (Amsterdam, 1978) 49-70; Jan Brokken, 'Herinneringen aan een
  Deplaced Person', in 
  &lt;em&gt;Haagse Post&lt;/em&gt;

  , 21-3-1981; G.A. Antonini, 'Een charmante Einzelg&amp;auml;nger', in
  
  &lt;em&gt;NRC Handelsblad&lt;/em&gt;

  , 3-7-1981; A.E. Kersten, 
  &lt;em&gt;Buitenlandse Zaken in ballingschap. Institutionele aspecten
  van het buitenlands beleid in een stroomversnelling&lt;/em&gt;

  (Alphen aan den Rijn [1981]); Frans C. de Rover, 'F.C. Terborgh',
  in 
  &lt;em&gt;Kritisch Lexicon van de Nederlandstalige literatuur na
  1945&lt;/em&gt;

  (Alphen aan den Rijn [etc.], 1981-); Klaas Ruitenbeek, 'Een
  grenskozak in China. De schrijver F.C. Terborgh en zijn collectie
  Chinese kunst'. Themanummer van 
  &lt;em&gt;Aziatische Kunst&lt;/em&gt;

  19 (1989) 1 (april).&lt;/p&gt;
&lt;p&gt;Mw. P.E. van der Heijden-Rogier&lt;/p&gt; 
&lt;dtml-var bwn_footer&gt;</text>
  </biography>
</biodes>

