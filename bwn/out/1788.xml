<biodes version="1.0">
  <fileDesc>
    <title>Tammes, Jantina (1871-1947)</title>
    <ref target="http://resources.huygens.knaw.nl/bwn1880-2000/lemmata/bwn5/tammes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tammes</idno>
    <persName><name type="geslachtsnaam">Tammes</name>, Jantina</persName>
    <sex value="2"/>
    <event type="birth" when="1871"/>
    <event type="death" when="1947"/>
    <state type="occupation">plantkundige</state>
    <state type="occupation">genetica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/tammes.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tammes, Jantina&lt;/strong&gt;, plantkundige en genetica (Groningen 23-6-1871 - Groningen 20-9-1947). 
Dochter van Beerend Tammes, banketbakkersknecht, later
  fabrikant van chocolade, en Swaantje Pot.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/tammes.jpg' alt='afbeelding van Tammes, Jantina'&gt;Tine Tammes groeide met vier broers en een zuster op in een
    pas tot welstand gekomen middenklassegezin. In 1888 deed zij
    eindexamen aan de vijfjarige gemeentelijke Middelbare School
    voor Meisjes (MSM) in Groningen. Een academische studie was in
    haar milieu niet gebruikelijk. Na priv&amp;eacute;-lessen wis-,
    natuur- en scheikunde te hebben genomen schreef Tine zich in
    1890 - als een van de zeer weinige vrouwelijke studenten - in
    aan de Rijksuniversiteit te Groningen. Haar einddiploma van de
    MSM gaf geen toegang tot de academische examens, maar zij
    volgde de universitaire colleges ter voorbereiding op MO-aktes.
    In 1892 behaalde zij de MO-akte natuur- en scheikunde en
    kosmografie (K III) en in 1897 deed ze eveneens met succes
    examen voor de akte plant-, dier-, delfstof- en aardkunde (K
    IV).&lt;/p&gt;
&lt;p&gt;Na vanaf april 1894 te hebben gewerkt als lerares natuur- en
    scheikunde - vanaf september 1895 ook in de plant- en dierkunde
    - op haar vroegere MSM, werd Tine Tammes begin januari l897 aan
    de Groningse universiteit benoemd tot assistente bij de
    hoogleraar botanie J.W. Moll. Door diens bemiddeling kon zij
    aan het eind van 1898 en het begin van 1899 een aantal maanden
    onderzoek doen in het laboratorium van de Amsterdamse
    hoogleraar plantkunde Hugo de Vries. Bij hem kwam zij in
    aanraking met vraagstukken van variatie, evolutie en genetica,
    een nieuwe wetenschapsrichting die appelleerde aan haar
    wiskundige aanleg en waarover zij als een van de eersten in
    Nederland publiceerde. Haar bij De Vries begonnen onderzoek
    naar 'Die Periodicit&amp;auml;t morphologischer Erscheinungen bei
    den Pflanzen' verscheen in maart 1903 in de 
    &lt;em&gt;Verhandelingen der Koninklijke Akademie van Wetenschappen te
    Amsterdam&lt;/em&gt;

    (2e sectie, IX, nr. 5).&lt;/p&gt;
&lt;p&gt;Met ingang van 1 januari 1900 aanvaardde Tine Tammes een
    baan als lerares plant- en dierkunde aan de Rijks-HBS te
    Groningen, een aanstelling die ze per 1 november om
    gezondheidsredenen - zij was niet sterk en had last van
    faalangst en drempelvrees - alweer moest be&amp;euml;indigen. Moll
    bood haar daarop een onbezoldigde onderzoeksplaats aan op zijn
    laboratorium. Bijna twaalf jaar zou zij daar werken, een
    vruchtbare periode waarin zij haar belangrijkste artikelen
    schreef. Een bescheiden bron van inkomsten vond Tammes in de
    praktische oefeningen en colleges die zij vanaf 1908 - tot 1925
    - gaf voor de Vereeniging voor Hooger Landbouwonderwijs in
    Groningen aan studenten en landbouwers. Aannemelijk is dat zij
    voorts enkele jaren financieel werd gesteund door haar ouders
    en broers.&lt;/p&gt;
&lt;p&gt;In 1901 kreeg Tine Tammes een beurs toegewezen uit het
    Buitenzorgfonds, die eenmaal per twee jaar werd toegekend aan
    een jonge bioloog om enkele maanden onderzoek te doen in 's
    Lands Plantentuin op Java. Tammes was de eerste vrouw die deze
    eer te beurt viel, wat des te opmerkelijker was omdat meestal
    alleen gepromoveerden de beurs ontvingen. Tammes ging
    uiteindelijk niet naar Java, omdat artsen haar een Indisch
    verblijf wegens de warmte ontraadden.&lt;/p&gt;
&lt;p&gt;In 1904 werd op instigatie van Moll en de Delftse hoogleraar
    biologie M.W. Beijerinck door de Hollandsche Maatschappij der
    Wetenschappen te Haarlem aan Tine Tammes opdracht gegeven voor
    een onderzoek naar de vlasstengel. Haar alom geprezen
    onderzoeksverslag van 285 pagina's over 'Der Flachsstengel.
    Eine statistisch-anatomische Monographie' verscheen in 1907 in
    de 
    &lt;em&gt;Natuurkundige verhandelingen van de Hollandsche Maatschappij
    der Wetenschappen&lt;/em&gt;

    (3de verzameling VI, stuk 4). Voor dit onderzoek had Tammes
    gebruikgemaakt van statistiek en waarschijnlijkheidsrekening.
    Zij profiteerde daarbij van het contact met de Groningse
    astronoom prof. J.C. Kapteyn, die eveneens een grote
    belangstelling had voor wiskunde en statistiek. Al eerder had
    Kapteyn Tammes geadviseerd met betrekking tot haar artikel
    'Over den invloed van de voeding op de fluctueerende
    variabiliteit bij eenige planten', dat in 1904 verscheen in het
    
    &lt;em&gt;Verslag van de gewone vergaderingen der Wis- en
    Natuurkundige Afdeeling van de Koninklijke Akademie van
    Wetenschappen te Amsterdam&lt;/em&gt;

    (XIII (1904-1905) 328-342). Hierin introduceerde zij het nieuwe
    begrip 'gevoeligheidsco&amp;euml;ffici&amp;euml;nt'. Van statistiek en
    waarschijnlijkheidsrekening maakte zij ook gebruik in twee van
    haar latere publicaties over genetica: 'Das Verhalten
    fluktuierend variierender Merkmale bei der Bastardierung' en
    'Die genotypische Zusammensetzung einiger Variet&amp;auml;ten
    derselben Art und ihr genetischer Zusammenhang',
    respectievelijk verschenen in 
    &lt;em&gt;Recueil des travaux botaniques n&amp;eacute;erlandais&lt;/em&gt;

    8 (1911) 201-288 en 12 (1915) 217-277.&lt;/p&gt;
&lt;p&gt;Op 5 juli 1911 verleende de Groningse senaat Tine Tammes een
    eredoctoraat in de plant- en dierkunde. Met ingang van april
    1912 nam zij, ter vervanging van Moll, wiens gezichtsvermogen
    sterk achteruit ging, de dagelijkse leiding over de praktische
    oefeningen in de microscopie op zich, aanvankelijk als
    'tijdelijke hulp' en vanaf april 1914 in de rang van
    conservator. Al in april 1911 had de Groningse universiteit, op
    voorspraak van Moll, bij het departement een aanvraag ingediend
    Tammes tot buitengewoon hoogleraar in de leer der variabiliteit
    en erfelijkheidsleer te benoemen. Acht jaren gingen voorbij
    totdat het ministerie in 1919 instemde met het hoogleraarschap,
    na een hernieuwd offensief van de opvolger van Moll. Zij was
    daarmee de eerste leerstoelhouder in dit vak in Nederland.&lt;/p&gt;
&lt;p&gt;In haar oratie op 20 september 1919 over 
    &lt;em&gt;De leer der erffactoren en hare toepassing op den mensch&lt;/em&gt;

    gaf Tine Tammes een uiteenzetting over de erfelijkheidswetten
    van G.J. Mendel, het chromosomenonderzoek van Th.H. Morgan en
    de mutatietheorie van De Vries. In het tweede deel van haar
    rede, over erfelijke factoren bij de mens, liet zij zich
    sceptisch uit over de eugenetica, de beweging die door
    toepassing van erfelijkheidswetten het mensenras wilde
    verbeteren. Zij was ook tegenstander van de wetten die in
    sommige staten van Amerika de overheid het recht gaven
    zwakzinnigen, misdadigers en dronkaards te steriliseren. Over
    de erfelijke aanleg van de mens was volgens haar nog veel te
    weinig bekend om tot zulke maatregelen te besluiten. Uit het
    slot van haar oratie spraken ook een duidelijk sociaal
    engagement en instemming met de argumenten van vooruitstrevende
    artsen, die meenden dat de staat zich primair moest richten op
    verbetering van economische omstandigheden. Tammes pleitte
    ervoor dat iedereen zijn aanleg moest kunnen ontwikkelen. Een
    betere arbeidsverdeling, waardering voor elke soort van arbeid
    en verbetering van milieufactoren waren daartoe
    noodzakelijk.&lt;/p&gt;
&lt;p&gt;Ook later bleef Tine Tammes zich verzetten tegen een
    eugenetische bevolkingspolitiek, zoals bijvoorbeeld in 1927 in
    de Commissie van de Nationale Vrouwenraad die het
    bevolkingsvraagstuk bestudeerde. Ondanks haar gereserveerde
    houding was Tammes bestuurslid van enkele eugenetische
    organisaties, die in 1924 werden gebundeld tot het Centraal
    Comit&amp;eacute;, vanaf 1930 de Nederlandsche Eugenetische Federatie
    geheten. Het orgaan van de Federatie, 
    &lt;em&gt;Afkomst en toekomst&lt;/em&gt;

    , publiceerde in 1941 opnieuw Tammes' voorzichtig getoonzette
    oratie van 1919, als een impliciet protest tegen de
    rassentheorie&amp;euml;n van de Duitse bezetter.&lt;/p&gt;
&lt;p&gt;Tammes' hoogleraarschap betekende een keerpunt. Het lijkt
    erop dat de erkenning van haar wetenschappelijke kwaliteiten
    haar zelfvertrouwen deed toenemen. Met haar studenten ondernam
    zij geregeld buitenlandse excursies. Zij bezocht internationale
    congressen, was actief in Nederlandse en buitenlandse
    organisaties en maakte deel uit van redacties van
    wetenschappelijke tijdschriften, zoals 
    &lt;em&gt;Genetica&lt;/em&gt;

    (1932-1943). Deze activiteiten en haar onderwijstaken vroegen
    echter zoveel van haar tijd dat zij weinig meer publiceerde.
    Wel begeleidde zij acht promovendi, en ze was tevens betrokken
    bij enkele promoties van medici.&lt;/p&gt;
&lt;p&gt;Na de Eerste Wereldoorlog behoorde Tine Tammes tot de
    Nederlandse onderzoekers die de wetenschappelijke contacten met
    Duitsland spoedig wilden herstellen. In augustus 1921 bezocht
    zij een vergadering van de Deutsche Gesellschaft f&amp;uuml;r
    Vererbungswissenschaft in Berlijn. Daarnaast was zij in 1922
    medeorganisator van de herdenking van Mendels honderdste
    geboortedag te Br&amp;uuml;nn.&lt;/p&gt;
&lt;p&gt;In de vrouwenbeweging vervulde Tine Tammes geen rol van
    betekenis. Wel zette zij zich in voor organisaties van
    studentes of gestudeerde vrouwen. Tijdens haar studie had ze
    met enkele medestudentes in 1896 een Wandel- en Debatingclub
    opgericht, die twee jaar later zou uitgroeien tot de
    Groningsche Vrouwelijke Studentenclub. Ook voor de in 1918
    opgerichte Nederlandsche Vereeniging van Vrouwen met
    Academische Opleiding (VVAO) zette ze zich in. Ze vervulde een
    bestuursfunctie in het - aan de VVAO gerelateerde - 'Fonds
    Catharine van Tussenbroek', dat toelages gaf aan studerende en
    afgestudeerde vrouwen. In 1934 richtte zij, samen met andere
    academicae, een Groningse afdeling op van de VVAO. Aanleiding
    hiervoor vormde de verontrusting over de geringe arbeidskansen
    voor pas afgestudeerde vrouwen ten gevolge van de toenemende
    werkloosheid.&lt;/p&gt;
&lt;p&gt;In 1937 legde Tine Tammes haar buitengewoon hoogleraarschap
    neer om zich meer aan onderzoek te kunnen wijden. Een
    huldigingscomit&amp;eacute; van 35 personen bood haar een geldbedrag
    aan, dat zij bestemde voor verdere genetische onderzoekingen.
    Na haar overlijden kreeg het Genetisch Instituut van de
    Groningse universiteit de beschikking over haar bibliotheek.
    Haar geschilderd portret, dat door haar familie in 1948 aan de
    universiteit werd geschonken, vond een plaats in de
    Senaatskamer: het is het enige vrouwenportret op een wand met
    uitsluitend schilderijen van heren in toga.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van de wetenschappelijke publicaties van
    Jantina Tammes, in 
    &lt;em&gt;Genetica&lt;/em&gt;

    22 (1941) 1-180. In deze aflevering werden de zeven
    belangrijkste artikelen van J. Tammes herdrukt. Verder o.a.:
    'Meisjesstudentenleven in Groningen in het laatst van de vorige
    eeuw', in 
    &lt;em&gt;Lustrum-Almanak 1898-1928&lt;/em&gt;

    [Uitgegeven door de Vrouwelijke Studentenclub 'Magna Pete']
    (Z.pl. 1929) 50-53.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen en necrologie&amp;euml;n o.a.
  door E.W. Wijnaendts Francken-Dyserinck, in 
  &lt;em&gt;Nieuwe Rotterdamsche Courant&lt;/em&gt;

  , 22-6-1941, door J. Westerdijk, in 
  &lt;em&gt;Mededeelingen van de Nederlandsche Vereeniging van Vrouwen met
  Academische Opleiding&lt;/em&gt;

  8 (juli 1937) 12-13, 
  &lt;em&gt;ibidem&lt;/em&gt;

  14 (maart 1948) 2-3, door S., in 
  &lt;em&gt;Jaarboek der Rijksuniversiteit te Groningen 1948&lt;/em&gt;

  (Groningen [etc.] 1948) 62-63, door E. Schiemann, in 
  &lt;em&gt;Der Z&amp;uuml;chter. Zeitschrift f&amp;uuml;r theoretische und
  angewandte Genetik&lt;/em&gt;

  19 (1949) Heft 7, 181-184: Jan Noordman, 
  &lt;em&gt;Om de kwaliteit van het nageslacht. Eugenetica in Nederland,
  1900-1950&lt;/em&gt;

  (Nijmegen 1989); I.H. Stamhuis, 'Statistiek en
  waarschijnlijkheidsrekening in het werk van Tine Tammes
  (1871-1947)', in 
  &lt;em&gt;Gewina. Tijdschrift voor de Geschiedenis der Geneeskunde,
  Natuurwetenschappen, Wiskunde en Techniek&lt;/em&gt;

  15 (1992) 195-207; idem, 'A female contribution to early
  genetics. Tine Tammes and Mendel's laws for continuous
  characters', in 
  &lt;em&gt;Journal of the History of Biology&lt;/em&gt;

  28 (1995) 495-531; Inge de Wilde, 
  &lt;em&gt;'Nieuwe deelgenoten in de wetenschap'. Vrouwelijke studenten
  en docenten aan de Rijksuniversiteit Groningen, 1871-1919&lt;/em&gt;

  (Assen 1998); Marga Coes&amp;egrave;l en Erik Zevenhuizen, 'Op
  heterdaad betrapt? Hugo de Vries en zijn houding tegenover
  vrouwen in de wetenschap', in 
  &lt;em&gt;Gewina. Tijdschrift voor de Geschiedenis der Geneeskunde,
  Natuurwetenschappen, Wiskunde en Techniek&lt;/em&gt;

  23 (2000) 266-284.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Afkomst en Toekomst&lt;/em&gt;

  7 (1941) tegenover p. 65.&lt;/p&gt;
&lt;p&gt;Inge de Wilde&lt;/p&gt; 
&lt;dtml-var bwn_footer&gt;</text>
  </biography>
</biodes>

