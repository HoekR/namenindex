<biodes version="1.0">
  <fileDesc>
    <title>Hall, Gijsbert van (1904-1977)</title>
    <ref target="http://resources.huygens.knaw.nl/bwn1880-2000/lemmata/bwn4/hall"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hall_4</idno>
    <persName><name type="geslachtsnaam">Hall</name>, Gijsbert van</persName>
    <sex value="1"/>
    <event type="birth" when="1904"/>
    <event type="death" when="1977"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HALLG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hall, Gijsbert van&lt;/strong&gt;, burgemeester van Amsterdam (Amsterdam 21-4-1904 - Amsterdam 22-5-1977). Zoon van Adriaan Floris van Hall, bankier, en Petronella
  Johanna Boissevain. Gehuwd op 1-5-1928 met Emma Nijhoff. Uit dit
  huwelijk werden, behalve 1 dochter die jong overleed, 2 dochters
  geboren.
  
&lt;img src=&amp;quot;images/HALLG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hall, Gijsbert van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De lagere-schooltijd van Gijs van Hall werd na de vierde
    klas afgebroken door twee operaties en langdurig kuren voor een
    tuberculose-infectie. Vanaf de late herfst van 1917 bezocht hij
    het juist opgerichte Amsterdamsch Lyceum. In 1923 begon hij met
    de rechtenstudie in Leiden, maar om ervaring op te doen ging
    hij al in zijn tweede jaar werken op het kantoor van zijn vader
    en vergezelde hij deze op een zakenreis naar de Verenigde
    Staten. In 1926 volgde een tweede bezoek aan dit land. Na zijn
    doctoraal examen op 2 maart 1928 trad Van Hall in het huwelijk
    en in juni vertrok hij naar New York. Om Wall Street grondig te
    leren kennen, wilde hij daar een jaar gaan werken bij de
    effecten- en beleggingsfirma Kean Taylor &amp;amp; Co., waarmee hij
    tijdens zijn vorige bezoeken in contact was gekomen. Het ene
    jaar werden er drie, en zo maakte hij van nabij de beurscrisis
    van oktober 1929 mee.&lt;/p&gt;
&lt;p&gt;Van Hall wilde zich echter niet blijvend in de Verenigde
    Staten vestigen en keerde midden 1931 terug naar Amsterdam.
    Daar werd hij een van de directeuren van het Amsterdamsch
    Trustee's Kantoor NV en van een dochteronderneming, de
    Nederlandsche Trust Maatschappij. In deze functies kreeg hij te
    maken met de problemen van de economische crisis van de jaren
    dertig, toen vele debiteuren hun verplichtingen niet meer
    konden nakomen.&lt;/p&gt;
&lt;p&gt;Een van de bedrijven in moeilijkheden waarvoor hij zich veel
    moeite gaf, was de NV Glasfabriek Leerdam, waar hij commissaris
    werd en ten slotte bewindvoerder in de surs&amp;eacute;ance van
    betaling. Voor dit bedrijf ontwierp P.S. Gerbrandy - de
    schrijver van 
    &lt;em&gt;De strijd voor nieuwe maatschappijvormen&lt;/em&gt;

    - in 1931 zeer moderne statuten. De hoofdbesturen van de
    christelijke en de neutrale vakvereniging kregen het recht uit
    hun midden ieder een commissaris aan te wijzen. Een
    ondernemingsraad zou in belangrijke zaken door de directie
    worden gehoord. Gerbrandy trad bij de commissarissenvergadering
    op als juridisch adviseur, terwijl onder anderen W.
    Schermerhorn commissaris was. Van Hall beschouwde later zijn
    ervaringen bij de glasfabriek Leerdam als een belangrijke
    leerschool. Hij had de overtuiging dat deze arbeidersinspraak
    van beslissend belang was geweest voor het voortbestaan van het
    bedrijf. Dit had vertrouwen gebracht tussen commissarissen,
    directie en personeel, zodat de noodzakelijke harde maatregelen
    mogelijk waren geworden.&lt;/p&gt;
&lt;p&gt;Na de Duitse inval vond Van Hall het 'een verademing' toen
    eind juli 1940 de Nederlandsche Unie werd opgericht. Hij zag
    deze als &amp;eacute;&amp;eacute;n grote demonstratie tegen de
    Nationaal-Socialistische Beweging (NSB) en werd lid van het
    afdelingsbestuur in zijn woonplaats Laren-Blaricum. In het
    najaar van 1941 raakte zijn broer Walraven van Hall betrokken
    bij het werk van de 'Zeemanspot'. Deze organisatie verleende
    steun aan vrouwen van zeelieden die in geallieerde dienst
    voeren. Naast de Zeemanspot ontstond het Nationaal Steunfonds.
    Het begon met steunverlening aan de februaristakers en aan
    nabestaanden van gefusilleerden en groeide uit tot de financier
    van het verzet. Walraven was de spil van het Steunfonds en werd
    in februari 1945 gefusilleerd. Gijs van Hall verzorgde voor
    Zeemanspot en Steunfonds de administratie en de werving van
    fondsen. Zijn vele relaties in de financi&amp;euml;le wereld kwamen
    hem hierbij goed van pas.&lt;/p&gt;
&lt;p&gt;In 1946 trad Van Hall toe tot de Partij van de Arbeid
    (PVDA), maar de wijze waarop toonde duidelijk dat hij geen
    gewoon lid was. V&amp;oacute;&amp;oacute;r de oorlog was hij niet politiek
    actief geweest. Wel had hij na zijn terugkomst uit de Verenigde
    Staten in het zicht van de verkiezingen in 1933 met een groep
    vrienden bij zich aan huis sprekers van verschillende
    richtingen uitgenodigd om op een aantal avonden de programma's
    van hun partijen toe te lichten. Toen hadden onder anderen
    gesproken A.A. van Rhijn voor de Christelijk-Historische Unie
    en H.B. Wiardi Beckman voor de Sociaal-Democratische
    Arbeiderspartij, maar ook een communist en een NSB'er waren aan
    het woord gekomen. Daar was het toen bij gebleven. In 1946
    vonden zijn vrouw en hij echter dat het tijd was geworden kleur
    te bekennen. Alleen de Partij van de Vrijheid en de PVDA kwamen
    in aanmerking. Weer organiseerden zij twee avonden, en daarna
    besloten zij toe te treden tot de PVDA.&lt;/p&gt;
&lt;p&gt;In oktober 1948 veranderde Van Hall van werkkring en werd
    hij directeur van het bankiershuis Labouchere &amp;amp; Co. NV, een
    dochter van de Amsterdamsche Bank NV. Tot schrik van de
    directie van deze bank nam hij op 31 juli 1956 voor de PVDA
    zitting in de Eerste Kamer. Even later kwam het
    burgemeesterschap van Amsterdam vacant, en met ingang van 1
    februari 1957 werd Van Hall daartoe benoemd.&lt;/p&gt;
&lt;p&gt;Van Hall meende bij Haagse autoriteiten te stuiten op
    onbegrip voor belangrijke Amsterdamse problemen, en zelfs op
    onwil. Zo werd de aanleg van de IJ-tunnel door hen overbodig
    gevonden. Voor verdere woningbouw vond het gemeentebestuur in
    1957 de Bijlmermeer de aangewezen plaats. Deze behoorde echter
    bij Weesperkarspel. Amsterdam wenste de Bijlmer te annexeren,
    maar de minister van Binnenlandse Zaken wilde dat deze deel zou
    gaan uitmaken van een nieuwe krachtige randgemeente. Na acht
    jaar conflicten werd in 1966 ten slotte toch besloten dit
    gebied (voorlopig) bij Amsterdam te voegen.&lt;/p&gt;
&lt;p&gt;Van Hall was sinds 1945 lid van het college van curatoren en
    als burgemeester ambtshalve president-curator van de
    Universiteit van Amsterdam, toen nog een puur gemeentelijke
    instelling. De gemeente kon echter niet de nodige vernieuwingen
    en uitbreidingen financieren. Vanaf 1960 kwamen eindelijk
    nieuwe regelingen tot stand, waarbij het Rijk een steeds groter
    deel van de lasten op zich nam.&lt;/p&gt;
&lt;p&gt;Moeilijkheden waren er ook met de Amsterdamse politie. Deze
    was onderbezet en genoot weinig aanzien bij de bevolking.
    Bovendien schortte er het nodige aan de organisatie en de
    persoonlijke verhoudingen in de top. In 1961 verzocht Van Hall
    de minister van Binnenlandse Zaken hoofdcommissaris H.J. van
    der Molen te vervangen. Dit verzoek werd niet gehonoreerd.
    Later in de jaren zestig kreeg de hoofdstedelijke politie te
    maken met ordeverstoringen van een nieuwe aard. Het ging om
    demonstraties vooral tegen het Amerikaanse optreden in Vietnam,
    waarbij in koor 'Johnson moordenaar' werd geroepen. Dat was
    belediging van een bevriend staatshoofd en volgens de
    toenmalige wet strafbaar. Het ministerie van Justitie beval via
    het Openbaar Ministerie dat de politie de schuldigen moest
    arresteren, zodat een proces kon volgen. Maar hoe arresteert
    men iemand uit een menigte van honderden demonstranten, en hoe
    bewijst men dan dat juist hij strafbaar is? Deze opdracht van
    de minister plaatste de politie voor een onmogelijke taak.
    Wanneer er gevechten ontstonden waren er natuurlijk steeds
    voldoende op rellen beluste jongelui om het vuurtje te
    stoken.&lt;/p&gt;
&lt;p&gt;Daarbij kwam het ludieke optreden van Provo, bewust erop uit
    om autoriteiten te provoceren en conflicten uit te lokken, ten
    einde de aandacht te trekken van pers en televisie. De
    overbelaste politie wist geen raad met de bonte mengelmoes van
    oprecht protest, ouderwets agentje-treiteren en relschoppen en
    wist vaak niet anders te doen dan de menigte uiteen te slaan.
    Amsterdam raakte verdeeld in twee kampen. Het ene zag de
    provo's als de bron van onrust, het andere de politie. Het
    huwelijk van prinses Beatrix met 'een Duitser' op 10 maart 1966
    was aanleiding tot fikse rellen. Het bleef daarna onrustig. Bij
    Haagse autoriteiten groeide twijfel over het (gebrek aan)
    optreden van burgemeester en hoofdcommissaris.&lt;/p&gt;
&lt;p&gt;Een derde groep contestanten vormden 'ongeorganiseerde'
    bouwvakkers, die zich te kort gedaan voelden bij de uitbetaling
    van de vakantietoeslag. De 'bouwvakkersrellen' - waarbij ook
    provo's en jeugdige vandalen een grote rol speelden - op 13 en
    14 juni 1966 liepen door misverstanden en complicaties geheel
    uit de hand. De misverstanden waren wel symptomatisch voor de
    Amsterdamse situatie. De hoofdcommissaris werd ontslagen. Een
    commissie onder leiding van C.J. Ensched&amp;eacute; kreeg opdracht
    de Amsterdamse problemen te onderzoeken.&lt;/p&gt;
&lt;p&gt;Hoewel Van Hall tot voor zijn particuliere woning toe werd
    getreiterd, wilde hij volhouden. Bij de regering groeide echter
    de overtuiging dat Van Hall niet de juiste man was om de
    moeilijkheden met de openbare orde in Amsterdam op te lossen.
    Op suggesties om ontslag te vragen ging hij niet in. Begin mei
    1967 stelde het kabinet-De Jong hem ten slotte voor de keus:
    ontslag nemen of ontslag krijgen. Hij koos het laatste -
    'Barbertje moet hangen' liet hij zich bij die gelegenheid
    ontvallen - en op 30 juni van dat jaar legde hij zijn functie
    neer.&lt;/p&gt;
&lt;p&gt;Van Hall meende dat 'Den Haag' te weinig begrip had getoond
    voor de Amsterdamse problemen en hem dikwijls voor de voeten
    had gelopen; dat het zelfs had bijgedragen tot de moeilijkheden
    van de hoofdstedelijke politie, toen het vasthield aan de
    strafbaarheid van het roepen van 'Johnson moordenaar'. Hij was
    diep gekwetst nu datzelfde 'Den Haag' meende dat hij had
    gefaald en hem op deze wijze aan de kant zette.&lt;/p&gt;
&lt;p&gt;Na zijn ontslag bleef hij lid van de Eerste Kamer en werd
    hij lid en vice-voorzitter van de Assembl&amp;eacute;es van de Raad
    van Europa en van de West-Europese Unie. In 1971 stelde hij
    zich niet meer herkiesbaar voor de Eerste Kamer, en daarmee
    vervielen ook beide andere functies. In 1976, een jaar voor
    zijn dood, publiceerde hij zijn memoires: 
    &lt;em&gt;Ervaringen van een Amsterdammer&lt;/em&gt;

    .&lt;/p&gt;
&lt;p&gt;Van Hall was een goed regent, die zich onder bestuurders en
    financiers als een vis in het water voelde. Hij stond open voor
    nieuwe opvattingen, zoals bleek uit zijn lidmaatschap van de
    PVDA. In het algemeen bestond er veel waardering voor zijn werk
    als promotor van de financi&amp;euml;le en economische positie van
    zijn stad. Men karakteriseert hem als een taaie onderhandelaar,
    een vindingrijk improvisator en een koppige vechtjas. Het
    contact met de gemeenteraad en de representatieve
    verplichtingen lagen hem minder, mede door chronische
    rugklachten. Voor de problemen bij de politie had hij weinig
    aandacht. Het plotseling losbarsten van allerlei protestacties
    op de Amsterdamse straten in het midden van de jaren zestig
    overrompelde hem. De veranderde stemming voelde hij niet aan,
    en de consequenties ervan doorzag hij niet. Deze onverwachte
    ontwikkelingen leken hem eerder te verlammen dan te activeren.
    Dat is hem noodlottig geworden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden afkomstig van G. van Hall bevinden zich in
  het familiearchief-Van Hall in het Gemeentearchief van Amsterdam.
  In april 1968 heeft Van Hall een geluidsband ingesproken met zijn
  visie op de problemen tijdens zijn burgemeesterschap. Het
  gesprokene heeft hij verkort weergegeven in zijn onder P genoemde
  memoires. Deze band bevindt zich bij de audiovisuele afdeling van
  het Gemeentearchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Ervaringen van een Amsterdammer&lt;/em&gt;

    (Amsterdam [etc.], 1976).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 25-5-1977 o.a. in 
  &lt;em&gt;NRC Handelsblad&lt;/em&gt;

  , 
  &lt;em&gt;Het Parool&lt;/em&gt;

  , 
  &lt;em&gt;Trouw&lt;/em&gt;

  en 
  &lt;em&gt;de Volkskrant&lt;/em&gt;

  : verhoor van G. van Hall, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage, 1955) 194-204; 
  &lt;em&gt;Eerste interim-rapport ..., Tweede interim-rapport... [en]
  Slotrapport van de commissie van onderzoek Amsterdam&lt;/em&gt;

  . [Onder voorzitterschap van C.J. Ensched&amp;eacute;] (3 dln.;
  's-Gravenhage, 1967); Richter Roegholt, 
  &lt;em&gt;Amsterdam in de 20e eeuw&lt;/em&gt;

  . II: 
  &lt;em&gt;1945/1970&lt;/em&gt;

  (Utrecht [etc.], 1979); U. Rosenthal, 'Amsterdam '66: de
  overgenomen crisis', idem, 
  &lt;em&gt;Rampen, rellen, gijzelingen. Crisisbesluitvorming in
  Nederland&lt;/em&gt;

  (Amsterdam [etc.], 1984) 135-190; W. Breedveld, interview met
  P.J.S. de Jong, in 
  &lt;em&gt;Voor de eenheid van beleid. Beschouwingen ter gelegenheid van
  vijftig jaar ministerie van Algemene Zaken&lt;/em&gt;

  ('s-Gravenhage, 1987) 219-228; Richter Roegholt, 'Beatrix wilde
  afzien van haar huwelijk in Amsterdam', in 
  &lt;em&gt;Vrij Nederland&lt;/em&gt;

  , 19-3-1994.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 30843 [Gijs van Hall in 1967].&lt;/p&gt;

&lt;p&gt;J.J. Woltjer&lt;/p&gt; 
&lt;dtml-var bwn_footer&gt;</text>
  </biography>
</biodes>

