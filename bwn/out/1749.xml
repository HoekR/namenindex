<biodes version="1.0">
  <fileDesc>
    <title>Sterneberg, Ferdinand (1901-1987)</title>
    <ref target="http://resources.huygens.knaw.nl/bwn1880-2000/lemmata/bwn5/sternebe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sternebe</idno>
    <persName><name type="geslachtsnaam">Sterneberg</name>, Ferdinand</persName>
    <sex value="1"/>
    <event type="birth" when="1901"/>
    <event type="death" when="1987"/>
    <state type="occupation">acteur</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/sterneb.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sterneberg, Ferdinand&lt;/strong&gt;, acteur en publicist (Nijmegen 11-8-1901 - Amsterdam 20-1-1987). 
Zoon van Hermanus Josephus Maria Sterneberg, arts, en Virginie
  Joosten. Gehuwd op 15-10-1925 met Gerharda Smit Sibinga
  (toneelnaam Carla de Raet) (geb. 1904), actrice. Na echtscheiding
  (4-12-1931) gehuwd op 26-8-1942 met Catharina Johanna Medema
  (1909-1985), actrice. Dit huwelijk werd op 24-3-1947 door
  echtscheiding ontbonden. Beide huwelijken bleven kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/sterneb.jpg' alt='afbeelding van Sterneberg, Ferdinand'&gt;Toen Ferd Sterneberg zeven jaar oud was, overleed zijn
    vader, waarna hij met zijn moeder en zuster zijn geboorteplaats
    Nijmegen verliet. Eerst vestigden zij zich in Zandvoort, waar
    de toneelrecensies van J.B. Schuil in het 
    &lt;em&gt;Haarlemsch Dagblad&lt;/em&gt;

    Ferds belangstelling voor toneel wekten. In 1914 verhuisden zij
    naar Amsterdam. Een uitvoering van Vondels 
    &lt;em&gt;Gijsbrecht van Aemstel&lt;/em&gt;

    maakte op hem grote indruk. In januari 1919 ging Sterneberg
    naar de Tooneelschool, waar hij na anderhalf jaar het diploma
    behaalde. De ingetogen stijl van Eduard Verkade beviel hem,
    maar door zijn angstige verlegenheid was hij te laat om zich
    voor diens gezelschap op te geven en begon zijn loopbaan bij de
    Koninklijke Vereeniging Het Nederlandsch Tooneel onder leiding
    van Willem Royaards. Sterneberg debuteerde in 1921 met de
    titelrol in 
    &lt;em&gt;Britannicus&lt;/em&gt;

    van Racine, een openluchtvoorstelling waarin hij volgens de
    recensenten 'veelbelovend' spel leverde. 'Later', zo schreef
    hij in een van zijn publicaties, 'spraken de kritieken van
    ''beschaafd'', wat ik haatte, maar waar ik weinig tegen kon
    doen, en na een jaar of zes helemaal niets meer' (&lt;em&gt;NRC Handelsblad&lt;/em&gt;

    , 22-1-1987).&lt;/p&gt;
&lt;p&gt;Sternebergs loopbaan begon met vele kleine rollen bij
    telkens andere gezelschappen. Zo speelde hij in 1922/1923 bij
    Die Haghespelers in het Voorhout bij Verkade in diens 
    &lt;em&gt;Hamlet&lt;/em&gt;

    en moest hij in 1922 de rol 'Woe Fah Din' overnemen van Cees
    Laseur in 
    &lt;em&gt;De gele mantel&lt;/em&gt;

    . Later bleek dit een van zijn geliefdste rollen: achter het
    masker werd zijn plastiek veel losser. Sterneberg wisselde veel
    van gezelschap. Van 1927 tot 1931 maakte hij - samen met zijn
    echtgenote Carla de Raet - deel uit van het Vereenigd
    Rotterdamsch-Hofstad Tooneel. Van 1933 tot 1935 speelde hij bij
    het Ensemble Julia de Gruyter in veel zogeheten 'Cissy van
    Marxveldtstukken'. In het Gezelschap Saalborn-Parser, waaraan
    hij tussen 1936 en 1939 verbonden was, beleefde hij veel
    genoegen aan de rol van 'Mr. Brink' in het stuk van P. Osborn 
    &lt;em&gt;Als het je tijd is&lt;/em&gt;

    . In augustus 1939 werd Sterneberg gemobiliseerd, en eerst een
    jaar later kon hij zijn toneelwerkzaamheden hervatten. Als lid
    van de toneelgroep Studio van 1940 tot 1942 - met onder anderen
    Paul Storm en Jo Sternheim - speelde hij onder meer de rol van
    'Cantecleer de haan' in het openluchtstuk 
    &lt;em&gt;Van den vos Reinaerde&lt;/em&gt;

    .&lt;/p&gt;
&lt;p&gt;Sterneberg werd pas goed bekend door zijn houding in het
    kunstenaarsverzet tijdens de Duitse bezetting. In 1942 weigerde
    hij lid te worden van de Kultuurkamer. Samen met Hans van
    Meerten en Ben Groeneveld besloot hij tot een grote landelijke
    actie om Nederlandse acteurs ertoe te bewegen massaal
    toetreding te weigeren. Na aanvankelijk succes mislukte deze
    actie uiteindelijk, omdat Cor van der Lugt Melsert en andere
    toneelleiders er juist op aanstuurden dat iedereen lid zou
    worden, opdat het 'Toneelgilde' daardoor vanzelf neutraal zou
    blijven. Sterneberg en enkele andere principi&amp;euml;len - onder
    meer uit de groep rond Albert van Dalsum - traden vervolgens
    alleen nog in besloten kring op. Hij hield niet van
    'afleiding-bezorgen, zorgensussende' voorstellingen. 'Als je
    het theater als een narcoticum gebruikt collaboreer je en speel
    je de vijand in de kaart' (&lt;em&gt;NRC Handelsblad&lt;/em&gt;

    , 22-1-1987, p. 6), zo luidde zijn opvatting. Ten onrechte
    meende hij dat het publiek de artiesten die tijdens de
    bezetting hadden doorgespeeld, na de bevrijding de rug zou
    toekeren wegens hun onprincipi&amp;euml;le gedrag.&lt;/p&gt;
&lt;p&gt;Voor zijn clandestiene voorstellingen vertaalde Sterneberg
    John Steinbecks 
    &lt;em&gt;The moon is down&lt;/em&gt;

    , dat zich afspeelt in het bezette Noorwegen. Hij droeg dit
    stuk wel honderd keer met succes voor. Ook bemiddelde hij in
    deze jaren voor ondergedoken joodse acteurs en richtte hij met
    Hans van Meerten een steunfonds op voor joodse collega's en
    andere buiten de Kultuurkamer blijvende medespelers. Bovendien
    had hij zelf onderduikers in huis. Sterneberg was
    priv&amp;eacute;-leraar van aankomende talenten als Ellen Vogel, Han
    Bentz van den Berg en Ton Lutz. Eveneens op de toekomst gericht
    was zijn substanti&amp;euml;le bijdrage aan het 'Ontwerp voor een
    regeling van het tooneel na de oorlog, periode mei 1942 - juli
    1943' - een gestencilde uitgave in een tiental exemplaren - dat
    hij schreef samen met Ben Groeneveld, August Defresne, Paul
    Rijkens en Hans van Meerten. De idee&amp;euml;n kwamen echter
    voornamelijk van Sterneberg. In dit 'Ontwerp' - bekend geworden
    als het 'grijze boekje' - werden gedachten en richtlijnen
    ontvouwd over de artistieke en sociale positie van alle
    toneelkunstenaars, rekening houdend met ieders artistieke
    capaciteiten. Het toneel zou vrij en gedifferentieerd moeten
    zijn, met alle mogelijkheden voor een onbelemmerde expressie.
    De commerci&amp;euml;le grondslag, die slechts een zakelijke
    concurrentiegeest bevordert, diende te verdwijnen.&lt;/p&gt;
&lt;p&gt;Van september 1943 af werd op initiatief van Lou Lichtveld
    het stuk 
    &lt;em&gt;Vrij Volk&lt;/em&gt;

    voorbereid, waarmee vrijwel alle acteurs die hadden geweigerd
    zich aan te sluiten bij de Kultuurkamer op 6 juni 1945 in de
    Amsterdamse Schouwburg op de planken kwamen. Geschreven door
    vijf auteurs, onder wie Lou Lichtveld, en geregisseerd door
    vijf personen, onder wie Sterneberg. In 1945/1946 speelde
    Sterneberg bij Tooneelgroep 5 mei 1945 en vervolgens bij de
    Stichting Amsterdamsch-Rotterdamsch Tooneelgezelschap (START),
    waar hij vooral genoot van zijn rol als 'Oberon' in 
    &lt;em&gt;Een Midzomernachtdroom&lt;/em&gt;

    van Shakespeare. Van 1946 tot 1953 leidde hij met Ben
    Groeneveld het Nederlands Volkstoneel, een genre dat hem niet
    echt kon bekoren, maar waarvoor hij zich niettemin bijzonder
    inspande. Hij hield talloze inleidingen en nabesprekingen met
    het publiek en bekende nadien dat deze periode de gelukkigste
    van zijn leven was geweest.&lt;/p&gt;
&lt;p&gt;In latere jaren was Sterneberg achtereenvolgens aan vele
    toneelgezelschappen verbonden. Zo maakte hij van 1956 tot 1958
    deel uit van het omvangrijke Nieuw Nederlands Toneelgezelschap
    en in 1958/1959 van Ensemble, dat meer een televisiegezelschap
    was. Naast zijn toneelwerk trad Sterneberg van 1962 tot 1981 op
    als adviseur - en een aantal jaren ook als co&amp;ouml;rdinator -
    bij de Nederlandse Televisie Stichting. Televisie werd
    toentertijd als een belangrijk medium gezien voor de landelijke
    verspreiding van de toneelkunst. Tijdens de wekelijkse
    'toneelavond' op de televisie werden heel veel van de klassieke
    en moderne stukken uitgezonden die indertijd op het repertoire
    van de toneelgezelschappen stonden. Sterneberg zorgde voor de
    planning op lange termijn, voor de juiste bezetting en goede
    contracten. Deze belangrijke functie - waaraan hij aanvankelijk
    door tegenwerking van toneelzijde met weinig enthousiasme was
    begonnen - stelde hem in staat een bijdrage te leveren aan de
    ontwikkeling van de Nederlandse toneelkunst en de status van
    het toneel in de samenleving. Na van 1965 tot 1969 verbonden te
    zijn geweest aan de toneelgroep Centrum nam Sterneberg op
    68-jarige leeftijd officieel afscheid van het theater. Daarna
    was hij nog te zien in vrije producties, vervulde hij
    televisierollen en deed radiowerk. Zijn laatste optreden was
    als 'Gozewijn' in de 
    &lt;em&gt;Gijsbrecht van Aemstel&lt;/em&gt;

    in januari l983.&lt;/p&gt;
&lt;p&gt;Sterneberg was hartelijk en royaal, een man met waardigheid
    en stijl, overtuigd van zichzelf en vol zelfspot. In zijn
    persoonlijke leven kwam hij - hoewel hij nog in 1942 een
    'oorlogshuwelijk' was aangegaan met de actrice Tine Medema -
    openlijk uit voor zijn relatie met souffleur Ben Muys, die
    sinds 1937 zijn levenspartner was.&lt;/p&gt;
&lt;p&gt;Sterneberg heeft voor zichzelf nooit de rollen uitgezocht
    waarmee hij kon behagen. Bij voorkeur speelde hij bedreigende,
    antipathieke figuren; de intellectuele schurk of de strenge
    rechter, dat werden zijn specialiteiten. Zijn spel was vaak
    onderkoeld, zonder enige versiering of groot gebaar.
    Belangrijker dan zijn acteerprestaties was wellicht Sternebergs
    werk als organisator en inspirator binnen de toneelwereld. Zo'n
    22 jaar lang was hij als leraar verbonden aan de Toneelschool
    in Amsterdam en tien jaar aan die te Arnhem. Hij vervulde
    belangrijke bestuursfuncties in de Nederlandse Vereniging van
    Toneelkunstenaars, de Raad voor de Kunst, de Federatie van
    beroepsverenigingen van kunstenaars en het pensioenfonds.
    Sterneberg was lid van vele commissies en jury's, werkte na
    1946 ook als regisseur en dramaturg, als vertaler - van zo'n
    veertien toneelstukken - en als auteur over de geschiedenis van
    het toneel en het leven van toneelkunstenaars.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archivalia en documentatie betreffende Sterneberg bij
  het Nederlands Instituut voor Oorlogsdocumentatie te Amsterdam en
  het Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Samen met B. Groeneveld en H. Knorringa, 'Het toneel in
    Nederland gedurende de laatste 50 jaar', in 
    &lt;em&gt;Gesprekken over toneel&lt;/em&gt;

    (Amsterdam [1947]) 77-94; Balans van een leven op, met en voor
    het toneel [Ongepubliceerd manuscript; 2 dln.; Amsterdam ca.
    1965-1977]; 
    &lt;em&gt;Charlotte K&amp;ouml;hler: 'Klank en weerklank'&lt;/em&gt;

    (Zutphen 1977); 
    &lt;em&gt;Retrospectief&lt;/em&gt;

    (Zutphen 1978); 'Amsterdams toneelonderwijs 1947-1969', in B.
    Albach [e.a.], 
    &lt;em&gt;Opstellen ter nagedachtenis van dr. W.Ph. Pos&lt;/em&gt;

    [Scenarium 2] (Zutphen 1978) 128-132; A. Boode [: pseudoniem
    van F. Sterneberg], 'Allegro moderato' [Ongepubliceerd
    manuscript met autobiografische notities; Amsterdam, ca. 1980].
    Een overzicht van de vele gezelschappen waarbij Sterneberg
    speelde en de rollen en titels van stukken waarin hij optrad
    in: Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen 1984) 890-891.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jan Rogier, in 
  &lt;em&gt;Vrij Nederland&lt;/em&gt;

  , 7-8-1971 en 14-8-1971; W.Ph. Pos, 
  &lt;em&gt;De toneelkunstenaar August Defresne: toneelschrijver,
  regisseur, toneelleider&lt;/em&gt;

  (Amsterdam 1971); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  V ('s-Gravenhage 1974); J.W. Mulder, 
  &lt;em&gt;Kunst in crisis en bezetting. Een onderzoek naar de houding
  van Nederlandse kunstenaars in de periode 1930-1945&lt;/em&gt;

  (Utrecht 1978).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Piet Hein Honig, 
  &lt;em&gt;Acteurs- en kleinkunstenaarslexicon&lt;/em&gt;

  (Diepenveen 1984) 891 [Foto: KIPPA].&lt;/p&gt;
&lt;p&gt;Anke Hamel&lt;/p&gt; 
&lt;dtml-var bwn_footer&gt;</text>
  </biography>
</biodes>

