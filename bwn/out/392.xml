<biodes version="1.0">
  <fileDesc>
    <title>Desmet, Jean Conrad Ferdinand Th&#195;&#169;odore (1875-1956)</title>
    <ref target="http://resources.huygens.knaw.nl/bwn1880-2000/lemmata/bwn4/desmet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">desmet</idno>
    <persName><name type="geslachtsnaam">Desmet</name>, Jean Conrad Ferdinand Th&amp;eacute;odore</persName>
    <sex value="1"/>
    <event type="birth" when="1875"/>
    <event type="death" when="1956"/>
    <state type="occupation">cultureel ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DESMET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Desmet, Jean Conrad Ferdinand Th&amp;eacute;odore&lt;/strong&gt;, bioscoopexploitant en filmhandelaar (Ixelles (Belgi&amp;euml;) 26-8-1875 - Amsterdam 21-11-1956). Zoon van Marechal Desmet, handelaar in tweedehands goederen, en
  Petronella Hertogs. Gehuwd op 30-4-1896 met Catharina Dahrs. Uit
  dit huwelijk werden, behalve 1 jong overleden zoon, 1 zoon en 1
  dochter geboren. Na haar overlijden (16-9-1907) gehuwd op
  8-3-1912 met Hendrica Elselina Klabou. Uit dit huwelijk werd 1
  dochter geboren.
  
&lt;img src=&amp;quot;images/DESMET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Desmet, Jean Conrad Ferdinand Th&amp;eacute;odore&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Over Jean Desmets jeugdjaren is niet veel meer bekend dan
    dat ze overschaduwd werden door de behoeftige omstandigheden
    waarin zijn ouders en hun groeiende gezin verkeerden en waaraan
    hij zich krampachtig probeerde te ontworstelen. In het midden
    van de jaren negentig, omstreeks zijn twintigste, deden zich
    enkele ingrijpende veranderingen in Jeans leven voor. In een
    tijdsbestek van nog geen jaar overleed zowel zijn vader (1893)
    als zijn moeder (1894). Twee jaar later, in 1896, trad hij in
    het huwelijk. Uit deze tijd dateert ook zijn eerste optreden
    als zelfstandig ondernemer.&lt;/p&gt;
&lt;p&gt;Aanvankelijk verdiende Desmet de kost met het exploiteren
    van een aantal draaiorgels. Met de verdiensten begon hij een
    rad van avontuur, waarmee hij de Nederlandse en Belgische
    kermissen afreisde. Het bleek een lucratieve combinatie van het
    nuttige met het aangename. De loterijwet van 1905 dwong Desmet
    echter naar een nieuwe broodwinning om te zien. Ondanks het
    succes dat andere kermisexploitanten toentertijd ten deel viel
    met het vertonen van 'levende photographi&amp;euml;n', koos Desmet
    niet voor een cinematograaf, maar voor een tobogan, een
    vijfentwintig meter hoge spiraalglijbaan, die tot de
    nieuwigheden van dat moment behoorde. Ook dit keer echter zette
    de overheid hem de voet dwars. Het grote risico van lichamelijk
    letsel dat aan het glijvermaak verbonden was, bracht een aantal
    gemeentebesturen er in 1907 toe een toboganverbod uit te
    vaardigen. Zo werd hij voor de tweede maal in korte tijd
    gedwongen naar een nieuwe bron van inkomsten uit te zien.&lt;/p&gt;
&lt;p&gt;Ditmaal koos Desmet wel voor de film. Eerst trok hij
    succesvol de kermissen langs met zijn reisbioscoop 'The
    Imperial Bio'. Spoedig schakelde hij echter over op vaste
    bioscopen. Eind 1909 opende Desmet de Cin&amp;eacute;ma Parsien te
    Rotterdam, enkele maanden later, in maart 1910, gevolgd door de
    Cin&amp;eacute;ma Parisien 'in de bocht' van de Amsterdamse
    Nieuwendijk. Dit laatste, voor de eenvoudige bezoeker met een
    kleine beurs bedoelde theater, dat later vooral naam zou maken
    met meer erotische films, werd de basis van waaruit hij zijn
    onderneming leidde.&lt;/p&gt;
&lt;p&gt;Met de oprichting van vaste bioscopen behoorde Desmet hier
    te lande tot de initiatiefnemers van deze nieuwe
    exploitatievorm op filmgebied. Binnen enkele jaren prijkten op
    zijn briefhoofd de namen van maar liefst vijf filmtheaters in
    Amsterdam, Rotterdam en Bussum. Tevens was hij - nu eens
    direct, dan weer indirect - betrokken bij de oprichting van
    verschillende andere bioscopen verspreid over het gehele land.
    Door deze activiteiten droeg Desmet in belangrijke mate bij tot
    de totstandkoming van een netwerk van permanente bioscopen en
    was het mede aan hem te danken dat het verschijnsel film
    definitief doorbrak in de Nederlandse samenleving.&lt;/p&gt;
&lt;p&gt;Desmet was bij zijn cinematografische activiteiten overigens
    in het geheel niet ge&amp;iuml;nteresseerd in film als medium of
    als kunstvorm. Evenals indertijd bij zijn kermisattracties liet
    hij zich ook toen louter en alleen leiden door geldelijk gewin.
    Ook beperkte hij zich niet tot het vertonen van films. Alles
    wat met film te maken had en waar vraag naar was, zoals
    apparatuur, stoelen of zaalverlichting, trok zijn
    belangstelling. Weldra bleek vooral de handel in films een zeer
    winstgevende aangelegenheid. Waren de desbetreffende
    kopie&amp;euml;n eenmaal - doorgaans in het buitenland - gekocht,
    dan stond het Desmet niet alleen vrij deze te vertonen in zijn
    eigen theaters, maar kon hij ze vervolgens ook verhuren aan
    iedere andere bioscoopexploitant. Blijkbaar kende de markt geen
    grenzen voor producenten en vertoners. Er bleek in de jaren na
    1910 zelfs ruimte voor een compleet nieuwe bedrijfstak: de
    filmdistributie. Zo ontstond het Internationaal Film-verhuur-
    en Verkoop-kantoor Jean Desmet, dat goede zaken deed.&lt;/p&gt;
&lt;p&gt;De concurrentie werd evenwel steeds groter, en toen
    producenten en distributeurs er omstreeks 1914 toe overgingen
    niet langer de filmkopie zelf te verkopen, maar uitsluitend het
    vertoningsrecht voor een bepaald theater gedurende een zekere
    periode, kwam een belangrijke pijler onder het succes van
    Desmet te vervallen. Zo verloor Desmet tijdens de Eerste
    Wereldoorlog steeds meer terrein en werd hij ten slotte
    definitief door anderen, onder wie Loet C. Barnstijn van de
    firma HAP-Film, voorbijgestreefd. Bovendien gingen de grote
    buitenlandse produktiemaatschappijen, zoals Path&amp;eacute;
    Fr&amp;egrave;res en Nordisk, ertoe over eigen vestigingen in
    Amsterdam te openen. Door de oprichting in 1918 van de Bond van
    Exploitanten van Nederlandsche Bioscooptheaters, die drie jaar
    later zou uitgroeien tot de Nederlandsche Bioscoopbond, raakte
    het gehele filmbedrijf georganiseerd en gereglementeerd. Van de
    vrijheid van handelen die Desmet omstreeks 1910 nog had
    bezeten, was omstreeks 1920 dan ook weinig meer over.&lt;/p&gt;
&lt;p&gt;Sindsdien hield Desmet zich als oprichter en directeur van
    de NV Maatschappij tot Exploitatie van Roerende en Onroerende
    Goederen 'Madrid' hoofdzakelijk bezig met het beheren van zowel
    bioscooptheaters als woonhuizen. Zijn naam verdween uit de
    publiciteit. Alleen aan het begin van de jaren dertig liet hij
    nog eenmaal van zich horen, toen hij de plannen presenteerde
    voor een 'Flora Schouwburg' aan de Amsterdamse Amstelstraat.
    Desmet wilde hier een groots en modern theater- en
    horecacomplex laten verrijzen met de allure van het Tuschinski
    Theater. Door bureaucratische verwikkelingen zijn deze plannen
    echter nooit verwezenlijkt.&lt;/p&gt;
&lt;p&gt;Toen Jean Desmet in 1956 op 81-jarige leeftijd in
    vergetelheid overleed, liet hij niet alleen een aanzienlijk
    vermogen na, maar ook een omvangrijk archief, bestaande uit
    honderden films en vele duizenden documenten, de monumentale
    neerslag van een geslaagde carri&amp;egrave;re van bijna zestig jaar
    in het filmbedrijf. Desmet bewaarde letterlijk alles, zelfs de
    meest triviale papieren, zoals de nota's van de glazenwasser.
    Waarschijnlijk hechtte deze zakenman grote waarde aan
    schriftelijk bewijs, terwijl ook wel is gesuggereerd dat de
    armoedige omstandigheden in zijn jeugdjaren tot deze
    zuinigheidsmanie hebben bijgedragen. Naast een omvangrijk
    bedrijfsarchief bevat Desmets nalatenschap tevens veel
    informatiemateriaal over films, zoals reclamefolders van
    producenten en distributeurs, affiches, foto's en programma's.
    Het belangwekkendst zijn echter de ongeveer 900 films,
    waaronder zo'n 765 speelfilms, die bijna allemaal stammen uit
    de periode 1910-1915 en die afkomstig zijn uit verschillende
    landen. Van veel van deze films is de in deze verzameling
    berustende kopie de enig overgeblevene ter wereld. Door de aard
    en de samenstelling, alsmede door de periode waarop zij
    betrekking heeft, neemt de collectie-Desmet zowel nationaal als
    internationaal een unieke positie in. Voor filmhistorisch
    onderzoek is zij van onschatbare waarde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De collectie-Desmet berust in het Nederlands
  Filmmuseum te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Simon van Collem, 
  &lt;em&gt;Uit de oude draaidoos&lt;/em&gt;

  (Amsterdam [1959]); C. Boost, 
  &lt;em&gt;Biopioniers&lt;/em&gt;

  (Amsterdam, 1961); Frank van der Maden, 'De opkomst van de
  filmhandel in Nederland', in 
  &lt;em&gt;Spiegel Historiael&lt;/em&gt;

  20 (1985) 484-490, 518; idem, 'De komst van de film', in 
  &lt;em&gt;Geschiedenis van de Nederlandse film en bioscoop tot 1940&lt;/em&gt;

  . Onder red. van Karel Dibbets en Frank van der Maden (2e,
  gewijz. dr.; Houten, 1986) 12-52; Emmy de Groot en Frank van der
  Maden, 'De schatkamers van Desmet', in 
  &lt;em&gt;Skrien&lt;/em&gt;

  148 (zomer 1986) 30-33; Ivo Blom, 'La vita cinematografica. Jean
  Desmet en de distributie en vertoning van de Italiaanse zwijgende
  film in Nederland', in 
  &lt;em&gt;Jaarboek Mediageschiedenis&lt;/em&gt;

  5 (1993) 39-63.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;I.L. Blom, &lt;i&gt;Pionierswerk. Jean Desmet en de vroege Nederlandse filmhandel en bioscoopexploitatie (1907-1916)&lt;/i&gt; ([Amsterdam] 2000) afbeelding op achteromslag  [Desmet in de jaren 1910].&lt;/p&gt;



&lt;p&gt;F.J.C. van der Maden&lt;/p&gt; 
&lt;dtml-var bwn_footer&gt;</text>
  </biography>
</biodes>

