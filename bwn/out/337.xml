<biodes version="1.0">
  <fileDesc>
    <title>Coops, Jan (1894-1969)</title>
    <ref target="http://resources.huygens.knaw.nl/bwn1880-2000/lemmata/bwn3/coops"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">coops</idno>
    <persName><name type="geslachtsnaam">Coops</name>, Jan</persName>
    <sex value="1"/>
    <event type="birth" when="1894"/>
    <event type="death" when="1969"/>
    <state type="occupation">scheikundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Coops, Jan&lt;/strong&gt;, scheikundige (Amsterdam 27-5-1894 - Zeist 11-7-1969).

  Zoon van Jan Coops, tabaksfabrikant, en Wilhelmina Margaretha
  Disselkoen.
  

  
  &lt;/p&gt;
&lt;p&gt;Coops legde, na de HBS in Apeldoorn te hebben doorlopen,in
    1913 het eindexamen HBS-B in Arnhem af. Hij studeerde daarna
    scheikundige technologie aan de Technische Hoogeschool te Delft
    met als hoofdrichting organische chemie. Van 1917 tot 1929 was
    hij assistent voor organische scheikunde bij dr.ir. P.E.
    Verkade aan de Nederlandsche Handels-Hoogeschool in Rotterdam.
    In 1919 had hij het diploma voor scheikundig technoloog
    behaald. Op 18 juni 1924 promoveerde hij cum laude op het
    proefschrift: 
    &lt;em&gt;De stereoisomeren der wijnsteenzuren in verband met de
    complexvorming met boorzuur.&lt;/em&gt;

    Promotor was prof.dr. J. B&amp;ouml;eseken.&lt;/p&gt;
&lt;p&gt;Toen de Vrije Universiteit in 1929 als vierde faculteit die
    van de wis- en natuurkunde stichtte, werd Coops benoemd tot
    gewoon hoogleraar in de scheikunde. Hij doceerde organische
    chemie, fasenleer en chemische techniek. Op 6 december 1929
    hield hij zijn inaugurele oratie: 
    &lt;em&gt;Structuur en energie in de organische chemie.&lt;/em&gt;

    Het leven van Coops was bijzonder nauw verbonden met dat van
    het scheikundig laboratorium van de Vrije Universiteit aan de
    De Lairessestraat in Amsterdam. In de beginjaren van de wis- en
    natuurkundige faculteit heeft hij als enige scheikundedocent de
    gigantische prestatie volbracht alle vakken zelf te geven.
    Intensief werkte hij later mee aan de plannen voor een nieuw
    laboratorium in Buitenveldert. Naast deze drukke werkzaamheden
    vond Coops nog tijd om in samenwerking met zijn leerlingen (van
    wie er 25 bij hem promoveerden) een groot aantal publikaties
    over thermochemische, maar ook over zuiver chemische
    onderwerpen te verzorgen.&lt;/p&gt;
&lt;p&gt;Gedurende zijn jaren in Rotterdam had hij met Verkade reeds
    talrijke onderzoekingen gedaan over de nauwkeurige bepaling van
    verbrandingswarmten van een groot aantal organische
    verbindingen. Deze bepalingen werden aan de Vrije Universiteit
    (VU) voortgezet. De grote kracht van Coops was dat hij door
    zijn technisch vernuft en liefde voor constructie erin slaagde
    steeds grotere nauwkeurigheid te verkrijgen, juist voor de
    precisiebepalingen van de verbrandingsmetingen van essentieel
    belang. Het thermochemisch werk van Coops en zijn leerlingen
    bleek een zo hoge graad van nauwkeurigheid en technische
    perfectie van de metingen te hebben, dat zijn laboratorium na
    het National Bureau of Standards in Washington het enige ter
    wereld was waar de calorimeter absoluut kon worden geijkt. Van
    1954 tot 1959 was Coops voorzitter van de subcommissie
    'thermochemistry' van de 'Union internationale de la chimie
    pure et appliqu&amp;eacute;e'. Een hoogtepunt in de thermo-chemische
    onderzoekingen van Coops en zijn leerlingen was de bepaling van
    de ringspanning van cycloalkanen. Onderzocht werden ook vrije
    radicalen met als doel gegevens te verkrijgen over de
    koolstof-koolstofbinding. Het wetenschappelijk werk van Coops
    was een voortzetting van de degelijke traditie van de klassieke
    organische scheikunde, waarin het experiment op de eerste
    plaats stond. Zijn grote belangstelling in stereoisomere
    problemen laat Coops zien als een architect over de bouw van
    moleculen en de rangschikking van atomen in moleculen.&lt;/p&gt;
&lt;p&gt;Als een vooraanstaand, vooral experimenteel gericht
    scheikundige voelde Coops zich echter ook verbonden met de
    samenleving. De relaties tussen geloof en wetenschap hielden
    hem, als echte voorman van de VU, intens bezig. Hij zag in de
    bestudering van de scheikunde een vermeerdering van onze kennis
    van de natuur, die ons steeds opnieuw in aanbidding zal brengen
    voor de ondoorgrondelijke almacht en wijsheid van God in de
    werken van Zijn handen. In het begin van zijn
    hoogleraarsperiode wijdde hij enige publikaties aan dit thema.
    Later sprak hij er vooral over met zijn studenten en
    promovendi. Als secretaris en centrale figuur van het
    studiefonds van de Vrije Universiteit werd hij spoedig na het
    uitbreken van de Tweede Wereldoorlog geconfronteerd met de
    noden en problemen van zijn studenten. Dit leidde spoedig tot
    illegale activiteiten, zoals het laten onderduiken van
    studenten en het falsificeren van documenten op het
    laboratorium. In november 1943 werd hij bij een poging naar
    Engeland te ontkomen door de Gestapo gearresteerd. In april
    1945 konden de Amerikanen hem bevrijden uit het tuchthuis van
    Remscheid-L&amp;uuml;tteringhausen in Duitsland, waar hij terecht
    gekomen was. Na de oorlog speelde hij in Amsterdam enige tijd
    een actieve rol als chef van de Politieke Opsporings
    Dienst.&lt;/p&gt;
&lt;p&gt;Een opvallende eigenschap van Coops was zijn grote
    menselijke belangstelling in de persoonlijke problemen van zijn
    studenten. In de chemische wereld van ons land speelde hij een
    grote rol. Met Verkade was hij initiatiefnemer voor de
    oprichting van de sectie voor organische chemie van de
    Nederlandse Chemische Vereniging. Van 1946 tot 1949 was hij
    voorzitter van de sectie organische chemie, in 1946
    ondervoorzitter en van 1947 tot 1950 voorzitter van het
    algemeen bestuur van de Nederlandse Chemische Vereniging. In
    1964 ging hij met emeritaat.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
    &lt;em&gt;Chemisch Weekblad 50&lt;/em&gt;

    (1954) 867 - 872 en in 
    &lt;em&gt;Mededelingen voor de afgestudeerde chemici van de Vrije
    Universiteit&lt;/em&gt;

    6 (1970) 17 (1 januari) 15-21 (aanwezig in Bibibliotheek van de
    Vrije Universiteit).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K. van Nes, 'Professor Coops vijf en twintig jaar
  hoogleraar', in 
  &lt;em&gt;Chemisch Weekblad&lt;/em&gt;

  50 (1954) 865-867; 'prof.dr.ir. J. Coops 1929- 1964', in 
  &lt;em&gt;Mededelingen voor de afgestudeerde chemici van de Vrije
  Universiteit&lt;/em&gt;

  1 (1964) 2 (15 september); F. Bickelhaupt en C.C. Jonker, in 
  &lt;em&gt;Jaarboek Vrije Universiteit 1969,&lt;/em&gt;

  61-74; H.A.M. Snelders, in 
  &lt;em&gt;Mededelingen voor de afgestudeerde chemici van de Vrije
  Universiteit&lt;/em&gt;

  6 (1970) 17 (1 januari) 4-5; P.A. Verbrugge, 'Wat nooit in het
  Recueil kwam...', 
  &lt;em&gt;ibidem,&lt;/em&gt;

  5-9; C. Blomberg, 'Professor Coops na de oorlog', 
  &lt;em&gt;ibidem,&lt;/em&gt;

  12-14.&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

