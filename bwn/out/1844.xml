<biodes version="1.0">
  <fileDesc>
    <title>Tuijnman, Henri Ernst Alexander (1942-1993)</title>
    <author>Niek Pas</author>
    <ref target="http://resources.huygens.knaw.nl/bwn1880-2000/lemmata/bwn6/tuijnman"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tuijnman</idno>
    <persName><name type="geslachtsnaam">Tuijnman</name>, Henri Ernst Alexander</persName>
    <sex value="1"/>
    <event type="birth" when="1942"/>
    <event type="death" when="1993"/>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/TUIJNMAN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Tuijnman, Henri Ernst Alexander&lt;/strong&gt; (bekend onder de naam &lt;b&gt;
Tuynman&lt;/b&gt;), politiek activist 
(Malang (Java, Nederlands-Indi&amp;euml;) 17-6-1942 - Amsterdam 1-5-1993). Zoon van Henri
Ernst Alexander Tuijnman, hoofdonderwijzer in
Nederlands-Indi&amp;euml;, en Christina Helena Hendriks. Hij trouwde op
1-2-1971 met Elisabeth Antoinette van Gelder (geb. 1952),
maatschappelijk werkster. Uit dit huwelijk, dat op 1-2-1973 door
echtscheiding werd ontbonden, werd 1 zoon geboren. Uit een
daaropvolgende relatie met Sally Veersma (geb. 1947), werd 1 zoon
geboren. 


&lt;/p&gt;
&lt;img src=&amp;quot;images/TUIJNMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tuijnman, Henri Ernst Alexander&amp;quot; class=&amp;quot;bwnimg&amp;quot;&gt;
&lt;p&gt;Hans Tuynman kwam ter wereld in een door oorlog en bezetting
verscheurd Nederlands-Indi&amp;euml;. Zijn vader, hoofdonderwijzer van
beroep, kwam om in Japanse gevangenschap. Samen met zijn moeder en
oudere zuster overleefde Hans het interneringskamp Lampersari bij
Semarang op Java. In 1946 verlieten zij Indi&amp;euml; en gingen in Den
Haag wonen, waar moeder Tuynman hertrouwde met een jurist. Toen
deze stiefvader tot landrechter in Hollandia werd benoemd,
verhuisde het gezin begin 1949 naar Nieuw-Guinea. Eind 1950 keerde
men terug naar Nederland om eerst tot 1955 in Haarlem en daarna in
Den Haag te gaan wonen.&lt;/p&gt;
&lt;p&gt;Al vroeg bleek dat Tuynman werken tijdverspilling vond en dat
geld onbelangrijk voor hem was. Met veel moeite behaalde hij het
MULO-diploma, niet zozeer vanwege een gebrek aan intellectuele
capaciteiten, maar simpelweg doordat het gestructureerde
schoolleven hem niet lag. Uit militaire dienst werd hij al na twee
maanden ontslagen. Een door de familie bekostigde vervolgopleiding
tot creatief therapeut in Nijmegen, waar hij van 1959 tot 1962
verbleef, rondde hij uiteindelijk niet af. Liever trok Tuynman 's
zomers liftend door Europa, nu eens in Zwitserland vertoevend, dan
weer op Sicili&amp;euml;, de kost verdienend met baantjes onderweg. De
spanningen die zijn wijze van leven veroorzaakten, maakten hem al
op jonge leeftijd tot een alcoholist.&lt;/p&gt;
&lt;p&gt;In 1963 keerde Tuynman terug naar Den Haag. Maar hier voelde
deze opstandige non-conformist zich misplaatst, en eind 1965
vertrok hij naar Amsterdam. In de hoofdstad kwam hij in een
boh&amp;egrave;meachtige omgeving in contact met de initiatiefnemers van
Provo, een actiegroepering die met veel spektakel en humor
gevestigde meningen en autoriteiten te lijf ging.&lt;/p&gt;
&lt;p&gt;Als provo deed Tuynman voor het eerst van zich spreken rond
Prinsjesdag 1965, met een 'happening' - een speels-provocerende
straatmanifestatie - in Den Haag en een open brief aan koningin
Juliana. In het najaar vestigde hij zich definitief in Amsterdam,
iets wat hij in feite al heel lang wilde. In de hoofdstad kwam hij
sterk onder de invloed te staan van Robert-Jasper Grootveld, de
zelfverklaarde 'anti-rookmagi&amp;euml;r', die onder meer door het
bekladden van sigarettenreclames actie voerde tegen de
tabaksindustrie. In 1971 zou hij zelfs zijn eerste zoon naar deze
charismatische en originele stadsfiguur vernoemen.&lt;/p&gt;
&lt;p&gt;Gestoken in operetteachtige uniformjasjes, getooid met een sikje
en een zware, donkere bril, zou Tuynman zich ontpoppen als een van
de opvallendste persoonlijkheden binnen Provo. Door zijn speelse,
parodi&amp;euml;rende idee&amp;euml;n en onbevangen optreden ten overstaan
van media en de publieke opinie behoorde hij alras tot de zogeheten
kernprovo's. Provo was voor Tuynman geschapen, en andersom was
Tuynman voor Provo bestemd. Zijn onafhankelijke en idealistische
levensstijl, waarmee hij zich in de traditie van de beatnik en de
boh&amp;eacute;mien plaatste, kon hij hier helemaal ontplooien.&lt;/p&gt;
&lt;p&gt;Nationale bekendheid verkreeg Tuynman door een maandenlange
opsluiting - van 30 maart tot 21 juni 1966 - in het Amsterdamse
Huis van Bewaring vanwege het verspreiden van een pamflet waarin
werd opgeroepen tot een demonstratie die door de burgemeester was
verboden. Terwijl hij in hechtenis aan zijn boek over Provo
schreef, scandeerden buiten sympathisanten 'Hans Tuynman Vrij!'. 
&lt;em&gt;Full-time Provo&lt;/em&gt;, zoals hij zijn op schrift gestelde
ervaringen betitelde, werd kort na zijn vrijlating door uitgeverij
De Bezige Bij in augustus 1966 uitgegeven. Het boek kende twee
drukken, en er verscheen zelfs een Duitse vertaling van: 
&lt;em&gt;Ich bin ein Provo. Das permanente Happening&lt;/em&gt;(1967).&lt;/p&gt;
&lt;p&gt;De opbrengsten van zijn boek gebruikte Tuynman ten dele om een
aak te kopen. Die werd door hem 'Hasjiminh' gedoopt, een verwijzing
naar de ontluikende drugscultuur en de Noord-Vietnamese leider Ho
Tsji Minh. Deze drijvende commune diende als onderkomen voor
provo's en weggelopen jongeren, het zogeheten 'zwervend
provotariaat'. Op de boot was alles geoorloofd, behalve haar te
laten zinken. Met deze vrijhaven voor jongeren op drift kwam
Tuynman wellicht het dichtst bij zijn altru&amp;iuml;stische
idealen.&lt;/p&gt;
&lt;p&gt;De opheffing van Provo, in mei 1967, betekende niet het einde
van Tuynmans leefwijze. Onverdroten ging hij verder met actievoeren
en zijn queeste naar een volledige onafhankelijkheid. Samen met
zijn vriendin Liesbeth van Gelder dreef hij eind jaren zestig een
handel in tweedehands boeken en was hij kortstondig betrokken bij
een alternatief uitzendbureau voor jongeren in Den Haag,
'Experimentele Maatschappij' geheten.&lt;/p&gt;
&lt;p&gt;Begin jaren zeventig was Tuynman in Amsterdam actief in de
Kabouterbeweging, een groep idealisten die de bestaande samenleving
kritiseerden door met de zogeheten 'Oranje Vrijstaat' een
quasi-parallelle maatschappij in het leven te roepen. Hij werkte
mee aan de uitgifte van publicaties als 
&lt;em&gt;De Kabouterkolonel&lt;/em&gt;, en in februari 1970 ging Tuynman een
'kabouterhuwelijk' aan met Liesbeth van Gelder. Het burgerlijk
huwelijk, dat in 1971 volgde, hield slechts twee jaar stand. Zoals
zo vaak in zijn leven waren de idee&amp;euml;n en projecten meestal een
kort leven beschoren. Zo runde Tuynman gedurende korte tijd een
alternatief voedselwinkeltje, 'Het Wespennest' genaamd, maar al na
enkele maanden bleek het niet rendabel.&lt;/p&gt;
&lt;p&gt;Na afloop van de Kabouterperiode voer Tuynman korte tijd op een
binnenschip door Europa. In 1983 streek hij met zijn vriendin Sally
Veersma neer in een leefgemeenschap in een afbraakpand in
Oud-Diemen. Toen Veersma in 1986 naar Zweden vertrok, betrok
Tuynman een nieuwbouwwoning in Diemen-Zuid. Maar tussen gloednieuwe
muren kon hij niet aarden, en rond 1990 werd de verlaten
Tetterodefabriek, ten oosten van Amsterdam, zijn onderkomen. Door
overmatig alcoholgebruik verslechterde zijn lichamelijke conditie
sluipenderwijs. Hij zei 'elke dag een kratje pils' te drinken
(Vergeer). Kort voor zijn dood ging een lang gekoesterde wens in
vervulling: in 1992 bezocht hij Indonesi&amp;euml;, het land van zijn
jeugd, waar hij sinds de jaren vijftig niet meer was geweest.&lt;/p&gt;
&lt;p&gt;Tuynman overleed in de lente van 1993, gesloopt door drank en
verteerd door botkanker, vijftig jaar oud. Zijn uitvaart werd een
'happening' in de beste traditie van Provo. Hij was opgebaard op
een piepschuimen vlot van zijn leermeester Grootveld, omgeven door
familie en voormalige kameraden en omhuld met de klanken van de
traditionele Indonesische gamelan. Met de tekst 'Hans Tuynman Vrij'
namen zijn voormalige vriendinnen uit Provo afscheid van hem.
Tuynman is te kenschetsen als de verpersoonlijking van de
boh&amp;eacute;mien. In deze hoedanigheid was hij vooral ook het symbool
van een alternatieve, kritisch- idealistische, leefwijze die in de
jaren zestig en zeventig opgang maakte.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde publicatie: 'Provoboot',
in 
&lt;em&gt;Panorama&lt;/em&gt;, 5-2-1967, pp. 16-21.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. door Corrie Verkerk, in 
&lt;em&gt;Het Parool&lt;/em&gt;, 4-5- 1993, Marjon van Royen, in 
&lt;em&gt;NRC Handelsblad&lt;/em&gt;, 6-5-1993, Ben Haveman, in 
&lt;em&gt;de Volkskrant&lt;/em&gt;, 7-5-1993, Peter van Deutekom, in 
&lt;em&gt;Trouw&lt;/em&gt;, 7-5-1993: Roel van Duijn, 
&lt;em&gt;Provo: de geschiedenis van de provotarische beweging&lt;/em&gt;,
1965-1967 (Amsterdam 1985); interview door Angelo Vergeer, in 
&lt;em&gt;De Telegraaf&lt;/em&gt;, 10-2-1987; Virginie Mamadouh, 
&lt;em&gt;De stad in eigen hand. Provo's, kabouters en krakers als
stedelijke sociale beweging&lt;/em&gt;(Amsterdam 1992); Coen Tasman, 
&lt;em&gt;Louter Kabouter. Kroniek van een beweging,
1969-1974&lt;/em&gt;(Amsterdam 1996); Niek Pas, 
&lt;em&gt;Imaazje! De verbeelding van Provo (1965-1967)&lt;/em&gt;(Amsterdam
2003).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Aad de Jongh, 
&lt;em&gt;Provo. Een jaar provo-activiteiten&lt;/em&gt;(Rotterdam 1966)
fotokatern na p. 160 [Tuynman omstreeks 1966].&lt;/p&gt;
&lt;p&gt;Niek Pas&lt;/p&gt;
 
&lt;dtml-var bwn_footer&gt;</text>
  </biography>
</biodes>

