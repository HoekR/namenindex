<biodes version="1.0">
  <fileDesc>
    <title>Robertson, Susanne (1855-1922)</title>
    <ref target="http://resources.huygens.knaw.nl/bwn1880-2000/lemmata/bwn5/robertso"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">robertso</idno>
    <persName><name type="geslachtsnaam">Robertson</name>, Susanne</persName>
    <sex value="2"/>
    <event type="birth" when="1855"/>
    <event type="death" when="1922"/>
    <state type="occupation">schilderes</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/roberts.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Robertson, Susanne&lt;/strong&gt;, schilderes ('s-Gravenhage 17-12-1855 - 's-Gravenhage 18-10-1922). 
Dochter van John Robertson, houthandelaar, later klerk ter
  gemeentesecretarie, en Maria Cornelia van der Vliet. Gehuwd op
  30-6-1892 met Richard Bisschop (1849-1926), schilder. Uit dit
  huwelijk werd 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/roberts.jpg' alt='afbeelding van Robertson, Susanne'&gt;'Neen, ik ben volstrekt nooit wat men noemt een begaafd kind
    geweest, nooit een droomster. Aan fantaseeren met 'n potlood op
    't papier dacht ik niet', herinnerde Suze Robertson zich later
    (Brusse, 30). Na op bijna tweejarige leeftijd haar moeder te
    hebben verloren, werd zij, als de jongste van negen kinderen,
    samen met een ouder zusje in huis genomen door een oom en
    tante, die hen de Wassenaarse kostschool voor meisjes uit de
    beschaafde stand van Elise van Calcar lieten bezoeken.
    Twijfelend tussen een levensbestemming in de muziek en in de
    tekenkunst koos Suze voor het laatste. Zij liet zich in 1874
    inschrijven aan de Akademie van Beeldende Kunsten in Den Haag,
    die toen onder leiding stond van de schilder en beeldhouwer
    J.Ph. Koelman. Deze was voorstander van een gedegen opleiding,
    met de traditionele klassieke modellen als voorbeeld. Suze
    bleek een getalenteerde leerlinge, wier artistieke prestaties
    met verscheidene medailles werden bekroond. Vanaf 1876 volgde
    zij tekenlessen aan de Polytechnische School te Delft.&lt;/p&gt;
&lt;p&gt;In 1877 slaagde Suze Robertson voor de middelbare akte
    tekenen, waarna zij tot 1882 les gaf aan de vijfjarige HBS voor
    meisjes te Rotterdam. In deze jaren begon zij ook te
    schilderen. Om zich hierin verder te bekwamen volgde zij de
    avondlessen aan de Rotterdamse Akademie van Beeldende Kunsten
    en Technische Wetenschappen, wat nog een klein schandaal
    veroorzaakte, omdat zij er - als eerste vrouw - op stond ook
    tot de 'naaktklasse' te worden toegelaten. Van 1880 tot 1882
    nam Suze tevens lessen bij de schilder Petrus van der Velden in
    Wassenaar. Zij was niet ongevoelig voor de brede, zware trant
    waarin deze zijn onderwerpen, meest boeren- en vissersstukken,
    opzette.&lt;/p&gt;
&lt;p&gt;In 1882 aanvaardde Suze Robertson een baan aan de zogeheten
    Gouden-meisjesschool aan de Herengracht te Amsterdam. In haar
    vrije uren bezocht zij de Rijksakademie van Beeldende Kunsten,
    waar ze naar het model werkte bij B. Wijnveld jr. Zij viel er
    op, zo schreef een medeleerlinge, door haar reeds geheel eigen,
    zelfbewuste werkwijze: 'daar zagen we nu onder onze oogen een
    beeld ontstaan, dat, zonder uitvoerig teekenen en omtrekken,
    met de doezelaar meer in groote vlakken geschilderd dan
    geteekend scheen, krachtig, licht en tegelijk los in de ruimte
    staan[d]' (Marius, 182). Allengs vond zij het moeilijker het
    lesgeven met het schilderen te verenigen. Na &amp;eacute;&amp;eacute;n jaar
    besloot ze de knoop door te hakken: 'ik vroeg mijn ontslag aan
    de school, gooide mijn ? 2500 per jaar weg, offerde &amp;agrave;lles
    op, hoewel ik nog nooit 'n schilderij gemaakt, laat staan iets
    verkocht had' (Brusse, 31). Voortaan zou Suze zich geheel aan
    de kunst wijden. In 1883 nam zij voor het eerst deel aan een
    tentoonstelling met haar inzending van 
    &lt;em&gt;Groentestilleven&lt;/em&gt;

    naar de Exposition universelle te Amsterdam.&lt;/p&gt;
&lt;p&gt;In de herfst van 1884 verhuisde Suze Robertson naar Den
    Haag, waar ze nog datzelfde jaar lid werd van het
    Schilderkundig Genootschap 'Pulchri Studio'. Zij kwam er in
    contact met de kunstenaars George Breitner, Willem de Zwart en
    Richard Bisschop en met de schilder-criticus Philippe Zilcken.
    Intussen had Suze haar weg gevonden. Zij schilderde portret en
    naakt, genre en stilleven, hoekjes uit stad en dorp. Had ze
    aanvankelijk - aansluitend bij de Hollandse traditie - de verf
    vlak opgebracht, lijn evenzeer gecultiveerd als kleur en
    evenwicht gezocht tussen gedetailleerde weergave en
    totaaleffect, geleidelijk won haar schilderstalent het van haar
    tekengave. Een ferme penseelstreek gaf de contouren aan, de
    kleur bepaalde volume en vorm. In zware pasteuze lagen bracht
    zij een eerste laag verf op, waaroverheen de voorstelling
    geschilderd werd in donkere aardkleuren en met rood, blauw,
    geel, oker en wit. Deze kleuren werden apart op het doek
    gebracht, waar zij voor een deel ineenvloeiden en tot
    intrigerende en rijk getoonde vlakken werden.&lt;/p&gt;
&lt;p&gt;Suze Robertson ging nu meer exposeren. Tussen 1885 en 1917
    waren haar schilderijen te zien op de tentoonstellingen van
    werken van levende meesters die in verschillende Nederlandse
    steden werden gehouden. Sinds 1888 nam zij deel aan de
    exposities van 'Pulchri Studio', en nadat zij drie jaar later
    tevens lid was geworden van de Hollandsche Teeken-Maatschappij,
    zond ze haar werk ook in voor de tentoonstellingen van deze
    vereniging.&lt;/p&gt;
&lt;p&gt;In 1892 trad Suze Robertson in het huwelijk met de schilder
    Richard Bisschop. Gedurende de eerste jaren van haar huwelijk,
    en vooral na de geboorte van haar dochter Sara in 1894 - zij
    was toen 39 jaar oud - kwam ze minder aan schilderen toe. Het
    gezin heeft toen zeer zuinig moeten leven, ook al omdat
    Bisschop, die zeer moeizaam werkte, evenmin met zijn
    schilderkunst de kost kon verdienen. Misschien is het daarom
    dat zij in 1895 naar Leur verhuisden, een dorpje bij Breda,
    waar het leven ongetwijfeld goedkoper was dan in de stad. In
    ieder geval konden zij er gratis wonen in ruil voor de door
    Suze gegeven tekenlessen.&lt;/p&gt;
&lt;p&gt;In 1898 keerde de familie Bisschop-Robertson naar Den Haag
    terug, wellicht met de bedoeling hier weer aan het artistieke
    leven deel te nemen. Suze toog energiek aan het werk, en om
    zich hierop beter te kunnen concentreren zou ze haar dochter
    vanaf 1903 onderbrengen bij pleeggezinnen. In 1900 nam zij deel
    aan enkele grote internationale tentoonstellingen in
    D&amp;uuml;sseldorf, Parijs en Londen. Op de twee laatstgenoemde
    exposities werden haar inzendingen met een gouden medaille
    bekroond. Deze successen waren voor Suze een stimulans verder
    te gaan op de geheel eigen weg die zij was ingeslagen. Toch
    hadden velen nogal wat kritiek op haar weinig conventionele
    werk. Toen zij bijvoorbeeld in 1904 haar schilderij 
    &lt;em&gt;Nellie&lt;/em&gt;

    in 'Pulchri Studio' exposeerde, schreef de criticus van de 
    &lt;em&gt;Nieuwe Rotterdamsche Courant&lt;/em&gt;

    daarover: 'Zie eens het ondragelijke voortbrengsel van
    voorgewenden hartstocht van Mevr. Bisschop-Robertson; wat is
    dit anders dan lamlendige sentimentaliteit die den eerlijken
    arbeid uit den weg gaat en liever zwabbert en ploetert in het
    lauwe sop van aandoenlijkheid' (geciteerd in: Wagner en
    Henkels, 20)&lt;/p&gt;
&lt;p&gt;Toen Suze Robertson in 1905/1906, in de zalen van de
    Rotterdamsche Kunstkring, haar eerste overzichtstentoonstelling
    kreeg, werd de originaliteit van haar visie duidelijk,
    bijvoorbeeld in 
    &lt;em&gt;Hoek van het atelier&lt;/em&gt;

    (circa 1898) en 
    &lt;em&gt;Het Oudheidsstalletje&lt;/em&gt;

    (1900). Deze doeken zijn rijk aan tonen, maar als geheel bijna
    monochroom: ze worden gedomineerd door bruine tinten, die
    afgewisseld zijn met zwart en wat zacht groen, en met fel
    oplichtende toetsen geel voor de lichtreflectie. De
    penseelvoering is breed en gedurfd, de contouren worden
    gemarkeerd met zware zwarte lijnen. Het grote publiek bleef
    weliswaar gereserveerd staan tegenover deze sombere
    schilderijen, maar er was, zeker in de kunstwereld, ook wel
    waardering. Dit bleek toen zij in 1907 werd uitgenodigd haar
    werk te exposeren in het pasgeopende filiaal van de Larensche
    Kunsthandel te Amsterdam. Critici als G.H. Marius, A.
    Plasschaert en C. Kikkert, maar ook verzamelaars en collega's,
    staken toen eenstemmig de loftrompet over haar schilderijen. Op
    deze ene tentoonstelling verkocht zij voor niet minder dan
    tienduizend gulden.&lt;/p&gt;
&lt;p&gt;Suze Robertson heeft overal geschilderd waar zij voor
    langere of kortere tijd woonde of waarheen haar reizen haar
    voerden: in Amsterdam, Rotterdam en Den Haag, in Het Gooi, in
    Brabantse dorpjes als Dongen en Heeze, en langs de kusten van
    Noord- en Zuiderzee, onder meer te Katwijk, Noordwijk,
    Harderwijk en Zierikzee. Iconografisch sluit haar werk met zijn
    portretten, stads- en dorpsgezichten en interieurs aan bij de
    Hollandse iconografische tradities. Ook het koloriet - meer een
    spel van toonwaarden dan van kleurcontrasten - heeft zijn
    wortels in de Hollandse schilderkunstige tradities.&lt;/p&gt;
&lt;p&gt;Toch heeft Suze Robertsons werk een geheel eigen sfeer. Zij
    interesseerde zich vooral voor de wereld van eenvoudige mensen.
    Ze schilderde of tekende een oude stadsbuurt, dorpshoekjes, een
    vrouw die de was doet, de stoep veegt, iets spint of breit,
    iets inschenkt of voor haar kind zorgt. De soms monumentaal
    neergezette figuren gaan bijna altijd rustig op in hun werk,
    vaak ook zijn ze eenzaam. De gedurfde forse penseelvoering en
    het aparte kleurgebruik geven aan deze alledaagse tafereeltjes
    een bijzondere bekoring. Tijdgenoten spraken wel van een
    tragische visie op de werkelijkheid. Zo heeft haar werk tevens
    raakpunten met het internationaal opkomende expressionisme.&lt;/p&gt;
&lt;p&gt;Vanaf 1914 nam Suze Robertsons productiviteit sterk af, daar
    zij in toenemende mate werd gekweld door zware depressies.
    Schilderen deed zij nog slechts weinig, wel tekende ze nog,
    vooral pastels. Na een twaalfjarig verblijf in pleeggezinnen
    kwam dochter Sara in 1915 weer bij Suze en haar man in huis
    wonen; als kunstenares trad zij in hun voetspoor. Moeder en
    dochter trokken er nu vaak op uit om buiten te tekenen. Sara
    etste naar werk van haar ouders en exposeerde in 1917 samen met
    haar moeder. Met toewijding heeft zij Suze bijgestaan tot aan
    haar dood in 1922, op 66-jarige leeftijd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Suze Robertson Stichting, waarvan de werken beheerd
  worden door het Haags Gemeentemuseum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Atelier Suze Robertson&lt;/em&gt;

    [Veilingcatalogus van de ateliernalatenschap, Koninklijke
    Kunstzaal Kleykamp] ('s-Gravenhage 1925). Werken van Suze
    Robertson zijn afgebeeld in de onder L genoemde
    tentoonstellingscatalogus van Wagner en Henkels.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.H. Marius, in 
  &lt;em&gt;Onze Kunst&lt;/em&gt;

  5 (1906) I, 181-188; H. de Boer, in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  16 (1906) 355-367; interview door M.J. Brusse, in 
  &lt;em&gt;Nieuwe Rotterdamsche Courant&lt;/em&gt;

  , 5-10-1912 en 6-10-1912. Herdrukt in de hierna genoemde
  tentoonstellingscatalogus van Wagner en Henkels, 29-35; C. Harms
  Tiepen, in 
  &lt;em&gt;Morks-Magazijn&lt;/em&gt;

  19 (1917) I, 65-76; N. van Harpen, in 
  &lt;em&gt;Op de Hoogte&lt;/em&gt;

  19 (1922) 279-282; idem, 
  &lt;em&gt;Menschen die ik gekend heb&lt;/em&gt;

  (Rotterdam 1928) 26-33; A.M. Hammacher, 
  &lt;em&gt;Amsterdamsche impressionisten en hun kring&lt;/em&gt;

  (Amsterdam 1941); idem, 
  &lt;em&gt;Suze Robertson&lt;/em&gt;

  (Z.pl. [1955]); 
  &lt;em&gt;Suze Robertson&lt;/em&gt;

  . Samengest. door Anna Wagner en Herbert Henkels
  [Tentoonstellingscatalogus Haags Gemeentemuseum] ('s-Gravenhage
  1984).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  N. van Harpen, 
  &lt;em&gt;Menschen die ik gekend heb&lt;/em&gt;

  (Rotterdam 1928) t.o. 26 [Foto door H. Bersenbrugge].&lt;/p&gt;
&lt;p&gt;L.J.I. Ewals&lt;/p&gt; 
&lt;dtml-var bwn_footer&gt;</text>
  </biography>
</biodes>

