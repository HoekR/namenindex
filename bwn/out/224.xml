<biodes version="1.0">
  <fileDesc>
    <title>Boschma, Hilbrand (1893-1976)</title>
    <ref target="http://resources.huygens.knaw.nl/bwn1880-2000/lemmata/bwn1/boschma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boschma</idno>
    <persName><name type="geslachtsnaam">Boschma</name>, Hilbrand</persName>
    <sex value="1"/>
    <event type="birth" when="1893"/>
    <event type="death" when="1976"/>
    <state type="occupation">dierkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOSCHMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boschma, Hilbrand&lt;/strong&gt;, zo&amp;ouml;loog (IJsbrechtum, gem. Wymbritseradeel 22-4-1893 - Leiden 22-7-1976).

Zoon van Douwe Boschma, landbouwer, en Willemke Schaper. Gehuwd op
20-7-1920 met Frederika Wilhelmina Braat. Uit dit huwelijk zijn 3 zoons
en 2 dochters geboren.

&lt;img src=&amp;quot;images/BOSCHMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boschma, Hilbrand&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Boschma bracht zijn jeugd door op de boerderij van zijn ouders te
IJsbrechtum en volgde de lagere school in die plaats. Hij bezocht
daarna de HBS met vijfjarige cursus te Sneek en legde op 17 juli 1912
met goed gevolg het eindexamen af. Vervolgens begon zijn studie in de
biologie aan de Universiteit van Amsterdam, waar leermeesters o.a.
C.Ph. Sluiter, Max Weber, Hugo de Vries, Eug&amp;egrave;ne Dubois waren. Na
het afleggen van het staatsexamen (22 juli 1918) volgden in snelle
opeenvolging het kandidaatsexamen (11 december 1918), het doctoraal
examen (28 oktober 1919) en zijn promotie (23 juni 1920). Zijn
proefschrift 
&lt;em&gt;Das Halsskelet der Krokodile&lt;/em&gt;

behandelt een onderwerp der vergelijkende anatomie; promotor was prof.
C.Ph. Sluiter. In oktober 1920 vertrok Boschma naar het toenmalige
Nederlands-Oost-Indi&amp;euml; waar hij tot september 1922 werkzaam was op
het Treub Laboratorium in Buitenzorg (= Bogor); in 1921 werd hij
daarvan tijdelijk hoofd. Terug in Nederland werd Boschma op 1 november
1922 aangesteld als hoofdassistent aan het Zo&amp;ouml;logisch Laboratorium
van de Rijksuniversiteit te Leiden onder de hoogleraar P.N. van Kampen.
Op 1 juli 1928 kwam Boschma's benoeming tot lector af, en in 1931
volgde hij Van Kampen op als gewoon hoogleraar in de Zo&amp;ouml;logie. In
zijn intreerede 
&lt;em&gt;Het soortbegrip&lt;/em&gt;

toonde Boschma reeds zijn grote belangstelling voor de systematische
zo&amp;ouml;logie. In 1933 stierf prof. E.D. van Oort, directeur van het
Rijksmuseum van Natuurlijke Historie te Leiden, en in 1934 werd Boschma
tot zijn opvolger benoemd. Tegelijkertijd werd Boschma's
leeropdracht veranderd van Zo&amp;ouml;logie tot Systematische
Zo&amp;ouml;logie. Boschma bleef directeur van het Museum tot zijn
pensionering in 1958; zijn emeritaat als hoogleraar volgde in 1963. Tot
aan zijn dood in 1976 bezocht Boschma vrijwel dagelijks het Museum waar
hij zijn onderzoekingen voortzette.&lt;/p&gt;
&lt;p&gt;Was Boschma zijn wetenschappelijke carri&amp;egrave;re begonnen met
onderzoekingen over de vergelijkende ontleedkunde van gewervelde
dieren, zijn verblijf in Indonesi&amp;euml; deed zijn belangstelling voor
mariene biologie en voor systematiek der ongewervelde dieren ontwaken;
zijn deelneming in 1922 aan een Deense expeditie naar de Kei-eilanden
onder leiding van de bekende Deense marien bioloog Th. Mortensen droeg
hiertoe stellig bij. In Indonesi&amp;euml; begon Boschma onderzoekingen
over de biologie van steenkoralen welke hij later, in 1924 en 1925,
voortzette tijdens bezoeken aan verschillende biologische stations in
de Verenigde Staten van Amerika en in Bermuda. Ook de systematiek van
de steenkoralen, en later die van de Hydrokoralen, boezemde Boschma
veel belang in; over de eerste groep werkte hij vooral v&amp;oacute;&amp;oacute;r
1930, over de laatste groep verscheen na de Tweede Wereldoorlog een
groot aantal publikaties van zijn hand. In 1925 publiceerde Boschma te
zamen met Van Kampen een systematische bewerking van de door de
Nederlandse Siboga-expeditie (1899-1900) verzamelde Rhizocephala, een
als 'krabbezakjes' bekend staande groep van vooral op krabben
parasiterende Cirripedia (Rankpotige Kreeftachtigen). Boschma bleef
sterk door deze groep gefascineerd en zette zijn onderzoekingen daaraan
tot zijn dood voort. Hij werd de algemeen erkende specialist voor deze
diergroep en had bij zijn overlijden meer dan 120 grotere en kleinere
artikelen over deze parasieten op zijn naam. Ook over een andere
parasietengroep, de Ellobiopsidae, meestal op garnalen, en lagere
schaaldieren levende eencelligen, verrichtte Boschma baanbrekend werk.
Zijn interesse in de vergelijkende anatomie van de gewervelde dieren
verloor hij evenwel niet en toen in 1937 twee potvissen aan de
Nederlandse kust aanspoelden en deze voor het Leidse Museum verkregen
konden worden, gaven zij Boschma aanleiding tot het publiceren van
enkele uitvoerige fundamentele artikelen over deze walvissensoort.
Boschma's grote wetenschappelijke verdiensten werden nationaal en
internationaal erkend zoals blijkt uit de vele eerbewijzen: zo was hij
o.a. lid van de Koninklijke Nederlandse Akademie van Wetenschappen,
Foreign Fellow of the Zoological Society of London, Correspondant de
l'Acad&amp;eacute;mie des Sciences de l'Institut de France te Parijs.
Als lid van de International Commission on Zoological Nomenclature
heeft Boschma belangrijke bijdragen geleverd bij het tot stand komen
van een nieuwe nomenclatuurcode en ook veel gedaan om in Nederland de
belangstelling voor de zo&amp;ouml;logische nomenclatuur te vergroten. Hij
speelde een belangrijke rol bij vele internationale congressen, en was
o.a. lid van het Comit&amp;eacute; International Permanent des Congres de
Zoologie.&lt;/p&gt;
&lt;p&gt;Boschma's directoraat van het Rijksmuseum van Natuurlijke
Historie begon tijdens de grote economische depressie van de jaren
'30, een moeilijke tijd die spoedig gevolgd werd door vijfjaren
Duitse bezetting. Het tekent Boschma dat hij ondanks deze moeilijke
omstandigheden het Museum juist toen tot grote bloei wist te brengen.
Door de overtuigingskracht van zijn argumenten, zijn diplomatie en zijn
persoonlijke charme gelukte het hem om in een tijd van bezuiniging de
staf van het Museum niet alleen op peil te houden, doch ook uit te
breiden, en in de oorlogsjaren was het hem mogelijk het gehele
personeel uit de handen van de bezettende macht te houden. Door zijn
stimulerende invloed ontwikkelde het Museum zich tot een van de
voornaamste instituten op dit gebied ter wereld. Als redacteur van alle
publikaties van het Museum wist Boschma, door zijn sterk ontwikkeld
taalgevoel en uitgebreide kennis van vreemde talen, zowel het gehalte
als het aantal van de door de staf en door anderen gepubliceerde
wetenschappelijke artikelen sterk op te voeren; zijn faam als redacteur
was internationaal.&lt;/p&gt;
&lt;p&gt;Als zo&amp;ouml;loog nam hij deel aan twee belangrijke expedities: de
Snellius-expeditie, een oceanografische onderzoekingstocht in het
oostelijke deel van de Indische Archipel (1929-1930) en de expeditie
van het Koninklijk Nederlandsch Aardrijkskundig Genootschap naar het
gebied van de Wisselmeren in het centrale bergland van
Nederlands-Nieuw-Guinea (1939-1940). Van beide expedities bracht
Boschma uitermate belangrijk zo&amp;ouml;logisch materiaal mee, dat het
onderwerp vormde van een groot aantal publikaties, niet alleen van
hemzelf doch vooral ook van zijn leerlingen en buitenlandse
zo&amp;ouml;logen.&lt;/p&gt;
&lt;p&gt;Boschma liet de vele leerlingen die hij gehad heeft steeds geheel
vrij in de keuze en de uitwerking van hun studieonderwerpen, zoals
duidelijk blijkt uit de zeer uiteenlopende gebieden binnen de
zo&amp;ouml;logie waarin velen van hen een prominente plaats bereikten.
Toch heeft Boschma, vooral door zijn voorbeeld, een grote invloed
uitgeoefend op de generatie zo&amp;ouml;logen, in het bijzonder de
systematici, die onder zijn leiding opgroeide. Zijn oog voor detail,
zijn insisteren op nauwkeurigheid en zijn afkeer van slordig werk en
haastige conclusies, kenmerkten zijn instelling; ondanks de waarde die
hij aan gedetailleerd onderzoek hechtte, verloor hij nooit de grote
lijnen uit het oog.&lt;/p&gt;
&lt;p&gt;Boschma was een bescheiden, min of meer gesloten persoonlijkheid,
uitermate eerlijk en integer. Niettegenstaande zijn ietwat koppige
Friese aard, zou hij onmiddellijk zijn ongelijk erkennen indien men hem
dat kon aantonen. Hij had een groot persoonlijk gezag, was niet
gemakkelijk voor zichzelf, noch voor zijn leerlingen en personeel, doch
zette zich volledig voor hen in indien zij zijn hulp of raad behoefden.
Een groot gevoel voor humor en een persoonlijke charme
vergemakkelijkten zijn omgang met anderen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige lijst van Boschma's wetenschappelijke publikaties
in onder L vermelde bijdrage van W. Vervoort.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.J. van der Klaauw, in 
&lt;em&gt;Zoologische Mededelingen&lt;/em&gt;

39 (1964) ix-xlix; L.B. Holthuis, in 
&lt;em&gt;Crustaceana&lt;/em&gt;

31 (1976) 213-216; W. Vervoort, 'Obituary and bibliography', in

&lt;em&gt;Zoologische Bijdragen&lt;/em&gt;

22 (1977) 1-28; L.D. Brongersma, in 
&lt;em&gt;Jaarboek van de Koninklijke Nederlandse Akademie van Wetenschappen
1976,&lt;/em&gt;

193-197.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1976&lt;/i&gt; (Amsterdam 1977) afbeelding tegenover pagina 193.&lt;/p&gt;




&lt;p&gt;L.B. Holthuis&lt;/p&gt; 
&lt;dtml-var bwn_footer&gt;</text>
  </biography>
</biodes>

