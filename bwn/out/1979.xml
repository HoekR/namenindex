<biodes version="1.0">
  <fileDesc>
    <title>Walsum, Gerard Ewout van (1900-1980)</title>
    <ref target="http://resources.huygens.knaw.nl/bwn1880-2000/lemmata/bwn3/walsum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">walsum</idno>
    <persName><name type="geslachtsnaam">Walsum</name>, Gerard Ewout van</persName>
    <sex value="1"/>
    <event type="birth" when="1900"/>
    <event type="death" when="1980"/>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WALSUM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Walsum, Gerard Ewout van&lt;/strong&gt;, politicus en burgemeester (Krimpen a/d IJssel 21-2-1900 - Rotterdam 27-7-1980).

  Zoon van Arie Adrianus van Walsum, rietmattenfabrikant, en
  Ariaantje van Cappellen. Gehuwd op 25-8-1926 met Jacoba
  Margaretha Quispel, juriste en letterkundige. Uit dit huwelijk
  werden, behalve 1 zoon die jong overleed, 2 zoons geboren.
  

  &lt;img src=&amp;quot;images/WALSUM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Walsum, Gerard Ewout van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Van Walsum kwam uit een hervormd gezin met politieke
    belangstelling: zijn vader was raadslid, later wethouder voor
    de Christelijk-Historische Unie (CHU) in Krimpen a/d IJssel.
    Hij bezocht het gymnasium met internaat te Zetten, vervolgens
    het christelijk &amp;quot;Marnix-Gymnasium&amp;quot; te Rotterdam en deed, om
    gezondheidsredenen achterop geraakt, staatsexamen-A in 1920.
    Hetzelfde jaar ging hij rechten studeren te Utrecht, waar hij
    in 1926 het doctoraal examen aflegde. In zijn studentenjaren
    werden veel duurzame contacten gelegd, o.a. met P. Lieftinck,
    mede-senator in het Utrechtsen Studenten-Corps (USC) en N.
    Stufkens, studiesecretaris van de Nederlandsche
    Christen-Studenten-vereeniging (NCSV), die in deze kring de
    theologie van Karl Barth introduceerde en daaruit de
    persoonlijke consequentie zou trekken door zich aan te sluiten
    bij de Sociaal-Democratische Arbeiderspartij (SDAP). Inmiddels
    was hij reeds in oktober 1925 in dienst getreden bij de Kamer
    van Koophandel en Fabrieken Rotterdam, waar hij eerst meewerkte
    aan het gedenkboek dat bij het 150-jarig bestaan in 1928
    uitkwam. Vanaf 1929 was hij als adjunct-secretaris, later
    secretaris naast de algemeen secretaris W.F. Lichtenauer,
    belast met het bijhouden van het Handelsregister tot hij in
    1945 deze dienst verliet.&lt;/p&gt;
&lt;p&gt;Sedert ongeveer 1930 was Van Walsum lid van de CHU. Binnen
    deze partij, principieel stoelend op christelijke beginselen,
    wilde men openheid behouden tegenover de ruimere maatschappij,
    in de hoop de natie te kunnen herkerstenen en door zich niet,
    zoals de antirevolutionairen, af te sluiten van
    andersdenkenden. Het in 1893 opgerichte dagblad 
    &lt;em&gt;De Nederlander,&lt;/em&gt;

    formeel losstaand van de CHU in eigen stichting, wilde de
    CHU-beginselen verbreiden. Van Walsum behoorde tot de
    vooruitstrevende jongeren in de partij. Zij hadden geen kans op
    een kamerzetel naast de behoudende leiders, zoals J.R.
    Slotemaker de Bru&amp;iuml;ne, D.J. de Geer, later H.W. Tilanus,
    maar ook naast minder conservatieve leden, zoals J.R. Snoeck
    Henkemans. Deze jonge intellectuelen, meest uit NCSV-kringen
    voortgekomen, zochten op Van Walsums initiatief elkaar op en
    organiseerden bijeenkomsten. Op conferenties in het centrum
    Landszegen van de Amsterdamsche Maatschappij voor Jonge Mannen
    (AMVJ) te Doorn (1930-1932), later in de Kring voor
    Christelijke Politiek (1932-1934), waartoe, behalve de
    genoemden, ook de missioloog-oecumenicus H. Kraemer en de
    latere staatssecretaris van Sociale Zaken A.A. van Rhijn
    behoorden, werd de mogelijkheid tot verbreiding van hun
    opvattingen onder ogen gezien.&lt;/p&gt;
&lt;p&gt;Na zijn debuut op 15 april 1931, waarin Van Walsum een rede
    van de CHU-voorman B.F. de Savornin Lohman had gekritiseerd
    ('Het eigen recht der overheid'), werd Van Walsum in 1933 in de
    hoofdredactie van 
    &lt;em&gt;De Nederlander&lt;/em&gt;

    benoemd, weldra gevolgd door Lieftinck (intussen hoogleraar),
    Ph.J. Idenburg, C.L. Patijn (korte tijd), S. Rozemond
    (medewerker van Eykman) en F. de Graaf. Sindsdien hadden de
    progressieve krachten in de CHU, en vooral Van Walsum, de
    gelegenheid, vrijwel ongemoeid door het bestuur hun opvattingen
    onder de aandacht van de 7 &amp;agrave; 8000 lezers van het blad te
    brengen, totdat het in 1941 werd opgeheven. Ook op
    conferenties, in brochures en bij spreekbeurten voor afdelingen
    van de CHU - in 1939 werd hij tot lid van de gemeenteraad van
    Rotterdam gekozen voor de Unie - zette Van Walsum zijn
    opvattingen ten aanzien van belangrijke kwesties uiteen: het
    sociale vraagstuk (bedrijfsorganisatie, medezeggenschap, geen
    klassenstrijd), de koloniale verhoudingen (geleidelijk
    zelfstandigheid), de internationale verhoudingen (kritiek op
    gemakkelijke rechtvaardiging van de oorlog). Zijn afwijzen van
    ieder christelijk imperialisme en van direct aan de bijbel
    ontleende vermeende oplossingen voor politieke, economische en
    sociale vragen leidde bij hem op den duur tot bezwaren tegen
    confessionele organisaties. Tegenover de zg. antithese tussen
    christenen en niet-christenen verdedigde hij het standpunt dat
    een christen in persoonlijke verantwoordelijkheid geroepen was,
    zich samen met niet-christenen in te zetten voor een
    rechtvaardige maatschappij. Ook hierin is Barth zijn leidsman
    geweest.&lt;/p&gt;
&lt;p&gt;In de bezettingstijd bleef Van Walsum nog enige tijd
    politiek actief in de door de bezetter toegelaten CHU: eerst
    als secretaris, daarna als contactman in het aanvankelijk nog
    openlijk bijeenkomend Politiek Convent en in de min of meer
    informele zg. Club-Scholten van protestants-christelijke
    intellectuelen, waarin de hoogleraar P. Scholten en J.A.H.J.S.
    Bruins Slot een grote rol speelden.&lt;/p&gt;
&lt;p&gt;Daarnaast had hij zitting in de Sectie Kerk en Samenleving
    van de Raad voor de Inwendige Zending van de Nederlandse
    Hervormde Kerk, die zich in de oorlog opnieuw bewust was
    geworden van haar opdracht ten aanzien van overheid en
    samenleving. In de illegale brochure 
    &lt;em&gt;Om Neerlands toekomst&lt;/em&gt;

    [Amsterdam, 1943] zou hij voor een vernieuwing in
    nationaal-christelijke zin pleiten. Hoewel de Nederlandsche
    Unie hem aanvankelijk bij haar oprichting in juni 1940 wel
    aansprak om haar programma van nationale eenheid en vernieuwing
    (lid werd hij niet), nam Van Walsum in 1941 toch afstand van
    deze beweging. Hij adviseerde de CHU-leden hetzelfde te doen,
    aangezien van een verwezenlijking van een partij die op zou
    komen voor nationale en christelijke waarden onder de bezetter
    geen sprake bleek te kunnen zijn.&lt;/p&gt;
&lt;p&gt;Na de bevrijding was Van Walsum medeoprichter van de
    Nederlandse Volksbeweging (NVB), die de vorming van een brede
    volkspartij op personalistisch-socialistische basis tot doel
    had. Hij maakte deel uit van de Nationale Adviescommissie. Voor
    de CHU bedankte hij, al nam hij zijn zetel in de (eerst
    tijdelijke) gemeenteraad van Rotterdam vanaf november 1945 nog
    tot september 1946 in. Met de geestverwanten die samen 
    &lt;em&gt;De Nederlander&lt;/em&gt;

    hadden geredigeerd zette hij op 14 mei 1945 de krant onder de
    naam 
    &lt;em&gt;De Nieuwe Nederlander&lt;/em&gt;

    voort, met instemming van de commissarissen, maar tot
    ongenoegen van het CHU-bestuur. Het werk van de politieke
    commissie van de NVB resulteerde begin 1946 in de oprichting
    van de Partij van de Arbeid (PVDA), waarop, naast de
    oud-SDAP'ers J.J. Vorrink, J. Burger, W. Thomassen en W.
    Banning, ook Van Walsum zijn stempel heeft gedrukt. De CHU
    bleek echter in grote meerderheid niet met de NVB of Van
    Walsums streven mee te willen gaan, de CHU en de
    Anti-Revolutionaire Partij (ARP) handhaafden hun bestaan en
    namen aan de verkiezingen in 1946 opnieuw deel, de Katholieke
    Volkspartij (KVP) werd globaal de voortzetting van de oude
    Roomsch-Katholieke Staatspartij (RKSP). De 'doorbraak' van
    christenen naar niet-confessionele partijen was kwantitatief
    niet gelukt. In 1947 zou 
    &lt;em&gt;De Nieuwe Nederlander,&lt;/em&gt;

    waarvan Van Walsum directeur en hoofdredacteur was gebleven,
    ten onder gaan.&lt;/p&gt;
&lt;p&gt;De oprichting van de PVDA in begin 1946 beantwoordde ook
    naar het oordeel van Van Walsum aan de idealen die de NVB had
    nagestreefd: de partij wilde in haar streven naar een
    rechtvaardige samenleving een plaats inruimen aan van elkaar
    verschillende en onderling sterk vari&amp;euml;rende
    levensbeschouwingen en daarmee de vooroorlogse verzuiling
    doorbreken. Om de interne levensbeschouwelijke verscheidenheid
    de vrijheid te geven werden binnen de partij zogenaamde
    werkgemeenschappen voor aanhangers van resp. de katholieke,
    protestantse en humanistische levensovertuiging opgericht. Van
    de protestantse werkgemeenschap was Van Walsum van 1946 tot
    1962 voorzitter. In deze werkgemeenschap (waarvan J.H. Scheps
    secretaris was), maar ook in de werkgroepen Kerk en Overheid en
    Kerk en Samenleving van de Ned. Herv. Kerk, evenals in het
    Interkerkelijk Overleg in Radio-aangelegenheden (IKOR), hield
    hij zich tot 1967 intens bezig met pogingen vragen aangaande
    evangelie en samenleving of Kerk en Staat te beantwoorden. In
    het hoofdbestuur van de PVDA had hij tot 1964 zitting, hij was
    lid van de Tweede Kamer van 1946 tot 1948, van de Provinciale
    Staten van Zuid-Holland van 1946 tot 1950, van de Eerste Kamer
    van 1948 tot 1955 en van de Rotterdamse gemeenteraad van 1946
    tot 1948, waarvan &amp;eacute;&amp;eacute;n jaar als wethouder van
    Onderwijs en Volksontwikkeling.&lt;/p&gt;
&lt;p&gt;Na een korte ambtsperiode als burgemeester van Delft
    (1948-1952) stelde Van Walsum zich desgevraagd beschikbaar voor
    Rotterdam, nadat hij zich van de steun van K.P. van der
    Mandele, voorzitter van de Kamer van Koophandel, had vergewist.
    Het gelukte hem daar vele en velerlei krachten te bundelen tot
    gezamenlijke voortgezette inspanning voor de onder zijn
    voorganger P.J. Oud begonnen opbouw van de geschonden stad. In
    het college van B &amp;amp; W stond Rotterdams belang steeds
    bovenaan, boven partijbelangen. Vooral de ontwikkeling van
    havens kwam daarbij sterk naar voren. In vruchtbare
    samenwerking tussen bestuur en bedrijfsleven, o.a. in het
    Comit&amp;eacute; Rotterdam, kwamen grootscheepse voorzieningen,
    zoals Botlek en Europoort, de luchthaven Zestienhoven, de
    metro, en enkele nieuwe en uitgestrekte woonwijken tot stand.
    Maar ook de formatie van het Openbaar lichaam Rijnmond en de
    vorming van wijkraden (decentralisatie) werden door hem
    gestimuleerd. Andere vraagstukken rondom het bestuur van een
    grote stad hadden eveneens zijn levendige belangstelling. Voor
    het tot stand komen van de Erasmus Universiteit heeft hij met
    succes geijverd. Aan werkzaamheden van representatieve aard had
    zijn echtgenote een belangrijk aandeel, waarvoor de waardering
    bleek bij het afscheid dat hun beiden in 1965 werd
    aangeboden.&lt;/p&gt;
&lt;p&gt;Nadien bleef Van Walsum zijn krachten geven aan zaken van
    algemeen belang, voor een deel als voortzetting van hetgeen hij
    reeds naast zijn burgemeesterschap had behartigd: als
    voorzitter of lid van de Staatscommissie Erediensten
    (afkoopregeling van de kerken). Stichting Televisie Nederland,
    Commissie Rijksuniversiteit Rotterdam, Commissie Achtste
    Medische Faculteit, Stichting Vluchtelingenhulp Biafra.
    Desgevraagd trad hij op als adviseur van leden van het
    Koninklijk Huis. Met het optreden van Nieuw Links (1966) en in
    de latere jaren zestig voelde hij zich inmiddels steeds meer
    vervreemd van de koers van de PVDA. Zijn bezwaren daartegen
    waren de volgende. Bij de bovendrijvende stroom werd nauwelijks
    verband tussen geloof en politiek gezien; buitenparlementaire
    pressie werd te gemakkelijk geaccepteerd; polarisatie werd
    bevorderd wanneer het tot vergroting van macht kon leiden;
    vrijheid ging te zeer de richting van totale ongebondenheid; en
    de partij oefende een te grote dwang uit op haar leden die
    belangrijke functies in het staatkundig bestel bekleedden. In
    1972 bedankte hij als lid in een uitvoerig schrijven, dat werd
    gepubliceerd in het maandblad 
    &lt;em&gt;Socialisme en Democratie&lt;/em&gt;

    3 (1973) 128-142. Hij trad tot geen andere partij toe, al bleef
    hij tot zijn dood de politieke ontwikkelingen volgen.&lt;/p&gt;
&lt;p&gt;Van Walsum is wel gekarakteriseerd als regent. Hij was dat
    in de zin van een echte bestuurder, bereid om de gemeenschap te
    dienen, verantwoordelijkheid te nemen, hem verleend gezag uit
    te oefenen. Door sommigen werd dit autocratisch gevonden, maar
    evenwichtigheid, zorgvuldigheid, gevoel voor decorum,
    integriteit, visie en vasthoudendheid maakten hem bij een
    meerderheid van de Rotterdamse burgerij zeer gezien. Hij stemde
    zijn politieke beslissingen af op een toekomstverwachting en
    stond kritisch tegenover het historisch gewordene ondanks alle
    begrip voor traditie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archieven van G.E. van Walsum en J.M. van
  Walsum-Quispel in Gemeentearchief Rotterdam. Inventaris
  samengesteld door H. ten Boom.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: 
    &lt;em&gt;De corporatieve gedachte&lt;/em&gt;

    ('s-Gravenhage, 1934); 
    &lt;em&gt;Het isolement van &amp;quot;het christelijke volksdeel&amp;quot;&lt;/em&gt;

    ('s-Gravenhage, 1938). Tijdseinen: 5; 
    &lt;em&gt;De voorgeschiedenis van &amp;quot;De Nieuwe Nederlander&amp;quot;&lt;/em&gt;

    [S.l., ca. 1946]; 'Waarom ik socialist werd en nog ben', in 
    &lt;em&gt;Doorbraak&lt;/em&gt;

    8 (1955) 4 (november) 1-2. Maandblad van de Prot. Christ.
    Werkgemeenschap in de PVDA; 
    &lt;em&gt;Het televisievraagstuk in ruimer verband&lt;/em&gt;

    (Assen, 1963); 
    &lt;em&gt;Rotterdam Europoort 1945-1970.&lt;/em&gt;

    Onder red. van G.E. van Walsum (Rotterdam, 1972). Zie verder
    inventaris archief p. 80.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.M. van Walsum-Quispel, 
  &lt;em&gt;Twee ambtswoningen. Burgemeestersvrouw in Delft en
  Rotterdam&lt;/em&gt;

  (Wageningen, [1968]); 
  &lt;em&gt;Twaalf over drie. J.H. Scheps in gesprek met: H. Algra... G.E.
  van Walsum PVDA...&lt;/em&gt;

  (Apeldoorn, [1972]) 269-293; J.G. Toebes, 'Doorbraakgedachten
  binnen de CHU. Het optreden van Mr. G.E. van Walsum en de
  &amp;quot;Nederlander&amp;quot;-groep tussen 1933 en 1945' (Nijmegen, 1973).
  Doctoraal scriptie afd. Gesch. KU (archief-Van Walsum 557); Jan
  Bank, 
  &lt;em&gt;Opkomst en ondergang van de Nederlandse Volksbeweging
  (NVB)&lt;/em&gt;

  (Deventer, 1978); M.T.C. Blom en A.C.M. Peek, 'De
  Protestants-Christelijke Werkgemeenschap in de Partij van de
  Arbeid 1946-1956' (Utrecht, 1979). Doctoraal scriptie afd. Gesch.
  RU Utrecht (archief-Van Walsum 568); necrologie&amp;euml;n van J.H.
  Scheps, W. Drees en Bertus Schmidt in resp. 
  &lt;em&gt;Het Parool,&lt;/em&gt;

  29-7-1980; 
  &lt;em&gt;NRC&lt;/em&gt;

  , 29-7-1980 en 1-8-1980; J. Zeelenberg, in 
  &lt;em&gt;Rotterdams Jaarboekje&lt;/em&gt;

  8e reeks 9 (1981) 123-136; J. Wieten, 
  &lt;em&gt;Dagblad en doorbraak. De Nederlander en De Nieuwe
  Nederlander&lt;/em&gt;

  (Kampen, 1986). Dissertatie Universiteit van
  Amsterdam.&lt;/p&gt;


&lt;a href='igedeelte'&gt;I: &lt;/a&gt;&lt;em&gt;Twaalf over drie. J.H. Scheps in gesprek met: H. Algra... G.E.
  van Walsum PVDA...&lt;/em&gt;

  (Apeldoorn, [1972]) 268.&lt;/p&gt;


&lt;p&gt;H. ten Boom&lt;/p&gt; 
&lt;dtml-var bwn_footer&gt;</text>
  </biography>
</biodes>

