<biodes version="1.0">
  <fileDesc>
    <title>Liefrinck, Frederik Albert (1853-1927)</title>
    <ref target="http://resources.huygens.knaw.nl/bwn1880-2000/lemmata/bwn3/liefrinck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">liefrinck</idno>
    <persName><name type="geslachtsnaam">Liefrinck</name>, Frederik Albert</persName>
    <sex value="1"/>
    <event type="birth" when="1853"/>
    <event type="death" when="1927"/>
    <state type="occupation">koloniaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Liefrinck, Frederik Albert&lt;/strong&gt;, koloniaal ambtenaar (Leiderdorp 22-3-1853 - Nijmegen 27-6-1927).

  Zoon van Theodorus Johannes Frans Adam Liefrinck, fabrikant, en
  Ida Rovers.
  

  
  &lt;/p&gt;
&lt;p&gt;Hoewel het ouderlijk milieu hen daartoe niet leek voor te
    bestemmen, hebben alle vijf zonen uit het grote gezin waartoe
    Frederik Albert Liefrinck behoorde, een Indische loopbaan
    gevolgd. Twee jongere broers, Frans Adam en Jacob Hendrik,
    sloten respectievelijk als directeur van Financi&amp;euml;n en als
    lid van de Raad van Indi&amp;euml; hun carri&amp;egrave;re af. Twee
    andere broers dienden in het Indische leger. Na een lagere en
    middelbare schooltijd (HBS) te Leiden schreef Liefrinck zich in
    1871 in voor de tweejarige opleiding voor Indisch
    bestuursambtenaar aan de Rijksinstelling voor onderwijs in
    Indische taal-, land-, en volkenkunde in die stad. Op
    twintigjarige leeftijd, in 1873, legde hij met goed gevolg het
    grootambtenaarsexamen af en werd hij naar Indi&amp;euml;
    uitgezonden. Zijn loopbaan als ambtenaar bij het binnenlands
    bestuur voerde hem vrijwel onmiddellijk naar Bali; van zijn 37
    dienstjaren heeft hij er ruim vijftien op dat eiland
    doorgebracht. Bali was ten tijde van Liefrincks eerste
    plaatsing nog grotendeels terra incognita; de Nederlandse
    bestuursinvloed, die pas van het midden van de negentiende eeuw
    dateerde, was er nog zeer gering. Achtereenvolgens als
    ambtenaar ter beschikking, aspirant-controleur en (sedert 1876)
    als controleur der tweede klasse had hij gedurende vier jaar
    standplaats te Boeleleng in Noord-Bali. Hier kreeg hij de
    gelegenheid vertrouwd te geraken met de fascinerende, zozeer
    van die van Java verschillende, cultuur en maatschappelijke
    instellingen van Bali, terwijl hij ook de taal van het eiland
    leerde kennen. Zijn eerste publikaties over Bali - o.a. over
    waterschaps- en dorpsregelingen - kwamen in die tijd tot stand.
    In 1878 werd hij overgeplaatst naar Atjeh, waar hij bij een
    vijandelijke overval gewond raakte. Wegens ziekte werd hem in
    1879 een tweejarig verlof in Europa toegekend.&lt;/p&gt;
&lt;p&gt;In 1881 teruggekeerd in Indi&amp;euml; werd hij aanvankelijk in
    West-Java geplaatst, maar reeds het jaar daarop, werd hij op
    Bali gedetacheerd om de invoering van de landrente (een
    oogstbelasting) voor te bereiden. Na in 1883 nog enige tijd in
    het Middenjavaanse Madioen werkzaam te zijn geweest werd
    Liefrinck, inmiddels tot controleur der eerste klasse
    bevorderd, tot 1889 opnieuw op Bali geplaatst. Zijn taak
    bestond in deze jaren uit de nadere regeling van de landrente
    en het onderhouden van contacten met de vorsten van Bali en
    Lombok. Hij verwierf zich de tevredenheid van zijn ambtelijke
    superieuren door de wijze waarop hij zich kweet van een zending
    naar dat laatste eiland in 1887 om de slavenhandel tegen te
    gaan. Daarnaast vond Liefrinck, hoewel hij geen
    wetenschappelijke opleiding had genoten - het onderwijs aan de
    Rijksinstelling kon zeker niet als zodanig gelden - tijd en
    gelegenheid een zeer gedegen onderzoek te doen naar de
    maatschappelijke toestanden op Bali. De resultaten van dat
    onderzoek werden neergelegd in diverse grote studies over de
    rijstcultuur, de godsdienst, de desahuishouding en het
    grondbezit, o.a. in zijn in 1886/ 1887 gepubliceerd artikel 'De
    rijstcultuur op Bali' en de in 1889 verschenen 'Bijdrage tot de
    kennis van het eiland Bali'. Het belang van deze studies voor
    het latere Bali-onderzoek blijkt wel hieruit dat nog in 1934
    (postuum) de 'Noord-Balische desa-monographie&amp;euml;n', in 
    &lt;em&gt;Bali en Lombok&lt;/em&gt;

    ('s-Gravenhage, 1934) 
    &lt;em&gt;(Adatrechtbundels&lt;/em&gt;

    XXXVII) het licht zagen, terwijl in 1969 een gedeeltelijke,
    Engelse, vertaling volgde: P.A. Liefrinck [et al.], 
    &lt;em&gt;Bali. Further studies in life, thought, and ritual&lt;/em&gt;

    (The Hague, 1969).&lt;/p&gt;
&lt;p&gt;Van 1889 tot 1896 was Liefrinck als inspecteur der cultures
    op Java werkzaam, waar hij in het bijzonder met de invoering
    van de landrente op kadastrale grondslag en irrigatiekwesties
    bemoeienis had. Overigens bleef de regering van zijn bijzondere
    kennis van Bali en Lombok gebruik maken. Zo vergezelde hij in
    1894 als adviseur de Nederlandse troepenmacht naar Lombok. Als
    resident van Bali en Lombok, waartoe hij in 1896 werd
    aangesteld, heeft hij gedurende vijf jaar - zij mogen wel als
    het eigenlijke hoogtepunt uit Liefrincks carri&amp;egrave;re gelden -
    leiding gegeven aan de invoering en verdere bevestiging van het
    directe Nederlandse bestuur op deze eilanden. Een uitvoerig
    overzicht van zijn werkzaamheden heeft hij in 1902 in een
    voordracht voor het Indisch Genootschap gegeven ('De residentie
    Bali en Lombok na het jaar 1894'). Zijn ambtsperiode als
    resident maakte hij ook ten nutte om ruim 200 handschriften te
    verzamelen die anders door het vergankelijke lontarblad waarop
    zij geschreven waren zeker verloren zouden zijn gegaan. Hij
    heeft ze na zijn pensionering bewerkt en uitgegeven in
    verschillende bundels landsverordeningen van Balische
    vorsten.&lt;/p&gt;
&lt;p&gt;Na een tweejarig verlof in Nederland werd Liefrinck met
    ingang van 4 juli 1904 benoemd tot lid van de Raad van
    Nederlandsch-Indi&amp;euml;. Als raadslid heeft hij zich overigens
    niet bepaald tot het schrijven van adviezen. Zo werd hij in
    1905 naar Bali gezonden om te bemiddelen in een conflict tussen
    het Nederlandse gouvernement en de vorsten van Badoeng en
    Tabanan, een bemiddelingspoging die mislukte, waarna Liefrinck
    als regerings-commissaris deelnam aan de Zuid-Bali-expeditie
    van september 1906. In 1908 en 1909 - als nasleep van het
    conflict tussen J.B. van Heutsz en G.C.E. van Daalen - werd hem
    een zending naar Atjeh opgedragen, teneinde de eenheid tussen
    het algemeen en het gewestelijk bestuur te verbeteren.&lt;/p&gt;
&lt;p&gt;Na zijn eervol ontslag uit 's lands dienst met ingang van 5
    augustus 1910 heeft Liefrinck, die altijd ongehuwd is gebleven,
    de hem nog toegemeten levensjaren benut voor het verzorgen van
    verschillende wetenschappelijke uitgaven. Hij heeft zich verder
    ingespannen om de wetenschappelijke opleiding van Indische
    bestuursambtenaren - het gemis daarvan had hij persoonlijk als
    een ernstig manco gevoeld - te verbeteren. Zo was hij curator
    van de Nederlandsch-Indische Bestuursacademie in Den Haag en
    een van de leden van de in 1919 ingestelde commissie-Snouck
    Hurgronje, die de minister van Koloni&amp;euml;n moest adviseren
    over verbeteringen in de opleiding van koloniale ambtenaren. Op
    het resultaat van deze commissoriale arbeid - vervat in het KB
    van 15 juni 1921, 
    &lt;em&gt;Stbl.&lt;/em&gt;

    No. 800, waarbij de Indologie-opleiding te Leiden haar
    definitieve vorm kreeg - zag hij nadien met veel voldoening
    terug. Vat men zijn betekenis samen - een zo kritisch
    beoordelaar als C. Snouck Hurgronje deed dit in het 
    &lt;em&gt;Koloniaal Tijdschrift&lt;/em&gt;

    in opvallend lovende bewoordingen - dan lagen die zowel in het
    bestuurlijke als het wetenschappelijke vlak. Hij heeft een
    heilzaam aandeel gehad in de vestiging van het Nederlands
    bestuur op Bali en Lombok - al heeft ook Liefrinck niet de
    'puputans' (de rituele zelfvernietiging) van de laatste
    Balische vorsten en hun volgelingen weten te voorkomen.
    Daarnaast was hij door een zeldzame combinatie van bestuurlijke
    en wetenschappelijke kwaliteiten een van de grondleggers van
    het moderne Bali-onderzoek. Zijn naam bleef op Bali
    voortlevenin de naar hem en H.N. van der Tuuk genoemde
    bibliotheek van lontar-handschriften te Singaradja, de grootste
    verzameling oude Balische handschriften in de wereld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een persoonlijk archief van Liefrinck is niet bewaard
  gebleven. Wel bevinden zich stukken van zijn hand, behalve in het
  archief van het ministerie van Koloni&amp;euml;n, in de
  collectie-Rouffaer en in de collectie-Adatrechtstichting
  (Koninklijk Instituut voor Taal- Land- en Volkenkunde te
  Leiden).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De landsverordeningen der Balische vorsten van Lombok&lt;/em&gt;

    ('s-Gravenhage, 1915. 2 dl.); 
    &lt;em&gt;Landsverordeningen van inlandische vorsten op Bali&lt;/em&gt;

    ('s-Gravenhage, 1917); 
    &lt;em&gt;Nog eenige verordeningen en overeenkomsten van Balische
    vorsten&lt;/em&gt;

    ('s-Gravenhage, 1921); 
    &lt;em&gt;Bali en Lombok. Geschriften van F.A. Liefrinck.&lt;/em&gt;

    Met een inl. van J.C. van Eerde (Amsterdam, 1927) (hierin ook
    de publikaties van Liefrinck die in het voorgaande zonder
    opgave van vindplaats zijn vermeld). Zie voor verdere
    publikaties het hieronder genoemde Encyclopaedie-artikel en C.
    Lekkerkerker, 
    &lt;em&gt;Bali en Lombok. Overzicht der litteratuur omtrent deze
    eilanden tot einde 1919&lt;/em&gt;

    (Rijswijk, 1920).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;NRC,&lt;/em&gt;

  28-6-1927 av. D en 29-6-1927 av. A; C. Snouck Hurgronje, in 
  &lt;em&gt;Koloniaal Tijdschrift&lt;/em&gt;

  16 (1927) 433 - 438; C. van Vollenhoven, 
  &lt;em&gt;De ontdekking van het adatrecht&lt;/em&gt;

  (Leiden, 1928); 
  &lt;em&gt;Encyclopaedie van Nederlandsch-Indi&amp;euml;&lt;/em&gt;

  ('s-Gravenhage, 1932) VI, 573-575; James A. Boon, 
  &lt;em&gt;The anthropological romance of Bali 1597-1972&lt;/em&gt;

  (Cambridge [etc.], 1977).&lt;/p&gt;
&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

