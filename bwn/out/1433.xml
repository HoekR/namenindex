<biodes version="1.0">
  <fileDesc>
    <title>Poorten, Hein ter (1887-1968)</title>
    <ref target="http://resources.huygens.knaw.nl/bwn1880-2000/lemmata/bwn1/poorten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">poorten</idno>
    <persName><name type="geslachtsnaam">Poorten</name>, Hein ter</persName>
    <sex value="1"/>
    <event type="birth" when="1887"/>
    <event type="death" when="1968"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/POORTENH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Poorten, Hein ter&lt;/strong&gt;, luitenant-generaal, commandant van het leger 
in Nederlandsch-Indi&amp;euml; (Buitenzorg (Ned.-I.) 21-11-1887 - 's-Gravenhage 15-1-1968).

Zoon van Franciscus Hendricus ter Poorten, stuurman bij de
Gouvernementsmarine en havenmeester in diverse plaatsen in
Nederlandsch-Indi&amp;euml;, en Clasina Ambrosina Kater. Gehuwd op
12-12-1912 met Agneta Cornelia Roqu&amp;eacute;. Uit dit huwelijk werden 2 dochters geboren. 
Na echtscheiding (7-12-1925) bij volmacht gehuwd op 18-9-1934 met Anna Maria
Bergman. Dit huwelijk bleef kinderloos.

&lt;img src=&amp;quot;images/POORTENH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Poorten, Hein ter&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Ter Poorten bezocht de Cadettenschool te Alkmaar en vervolgens de
Koninklijke Militaire Academie te Breda die hij op 25 juli 1908 verliet
als tweede luitenant der artillerie van het Koninklijk
Nederlandsch-Indisch Leger (KNIL). Een plaatsing bij de Artillerie
Constructiewerkplaatsen in Delft hield hem vooralsnog tot 1913 in
Nederland. In deze jaren ontstond bij hem belangstelling voor de toen
in opkomst verkerende luchtvaart en, wat Nederland en Indi&amp;euml;
betreft, behoort hij tot de pioniers op het gebied van het militaire
vliegwezen. In 1910 verkreeg hij het brevet van balloncommandant, maar
nog in datzelfde jaar richtte hij een verzoek tot de minister van
Koloni&amp;euml;n - de autoriteit onder wie de in Nederland verblijvende
militairen van het KNIL vielen - om hem in de gelegenheid te stellen
een opleiding te volgen tot vlieger. Hoewel binnen het departement enig
verzet bestond tegen een langer verblijf van Ter Poorten in Nederland,
besloot de minister, na overleg met de gouverneur-generaal van
Nederlandsch-Indi&amp;euml;, hem de gevraagde toestemming te verlenen. Aan
Ter Poorten zelf werd overgelaten hoe en waar hij de opleiding zou
volgen.&lt;/p&gt; 

&lt;p&gt;Ter Poorten koos aanvankelijk voor een opleiding bij de
Belgische maatschappij Aviator die een vliegschool had in St. Job in
't Goor in de nabijheid van Antwerpen. Daar werden slechts moeizaam
vorderingen gemaakt omdat het lesprogramma zich beperkte tot
droogvliegen en taxi&amp;euml;n in een vliegtuig dat nauwelijks van de
grond kon komen. Slechts wanneer de staart met een hamer werd verzwaard,
kon het toestel zich tot ongeveer een meter van de grond opheffen en zo
een 'vlucht' maken van enkele honderden meters. Na deze
ervaringen vertrok Ter Poorten naar de vliegschool van L&#233;on de Brouck&#232;re 
in het gehucht Kiewit bij Hasselt, en op
30 augustus 1911 behaalde hij als eerste Nederlandse beroepsofficier
het internationale vliegbrevet van de in 1909 opgerichte
F&amp;eacute;d&amp;eacute;ration a&amp;eacute;ronautique internationale. Tot januari
1913, toen hij naar Indi&amp;euml; vertrok, bleef Ter Poorten - in april
1911 inmiddels eerste luitenant geworden - zich intensief bezighouden
met de vliegerij. Als vlieger nam hij deel aan manoeuvres van het
Nederlandse leger en in opdracht van de minister van Koloni&amp;euml;n
stelde hij een onderzoek in naar de mogelijkheid bij het Indische leger
een vliegdienst op te richten. Voorts adviseerde hij in verband daarmee
over de aankoop van vliegtuigen.&lt;/p&gt;

&lt;p&gt;
Nadat Ter Poorten in februari 1913 in Indi&amp;euml; aankwam, bekoelde enigszins zijn 
enthousiasme voor de vliegerij,
onder andere omdat het toenmalige legerbestuur slechts een geringe
belangstelling voor de luchtvaart toonde en pas in mei 1914
schoorvoetend overging tot de oprichting van een
'Proefvliegafdeeling'. Ter Poorten diende toen bij de
Vestingartillerie en eerst in 1915 werd hij weer rechtstreeks bij de
militaire luchtvaart betrokken waarvan als gevolg van de ervaringen in
de Eerste Wereldoorlog ook de legerleiding in Indi&amp;euml; het belang
begon in te zien. In januari van genoemd jaar vertrok hij als lid van
een commissie naar de Verenigde Staten waar twee vliegtuigen van het
type Glenn Martin voor het leger in Indi&amp;euml; werden aangekocht. In
februari 1916, voordat hij opnieuw naar Amerika zou gaan, stortte Ter
Poorten met &amp;eacute;&amp;eacute;n van deze toestellen neer, kort nadat hij was
opgestegen voor een rondvlucht. De toenmalige legercommandant
luitenant-generaal J.P.M. Michielsen die als passagier meevloog, kwam
daarbij om het leven, terwijl Ter Poorten zwaar werd gewond. Met
vertraging arriveerde hij in Amerika waar hij een opleiding zou krijgen
op enkele nieuw aan te schaffen watervliegtuigen. De gevolgen van het
ongeval bleven nawerken en in Amerika werd hem om gezondheidsredenen
een vliegverbod van vier maanden opgelegd. Dit was het begin van het
einde van zijn carri&amp;egrave;re bij de militaire luchtvaart. In maart 1917
in Indi&amp;euml; teruggekeerd, bleef hij nog een halfjaar bij het
luchtwapen werkzaam, waarna hij op eigen verzoek terugkeerde naar de
Artillerie.&lt;/p&gt;
&lt;p&gt;Van 1919 tot 1922 verbleef Ter Poorten in Nederland waar hij,
inmiddels kapitein geworden, aan de Hogere Krijgsschool studeerde.
Terug in Indi&amp;euml; verliep zijn militaire loopbaan voorspoedig. In
september 1937 werd hij benoemd tot generaal-majoor. Na in deze rang
enkele functies te hebben vervuld, werd hij twee jaar later, in juli
1939, chef van de generale staf. Toen op 13 oktober 1941 de
legercommandant en hoofd van het departement van Oorlog,
luitenant-generaal G.J. Berenschot, het leven verloor bij een
vliegongeval in de buurt van Batavia, volgde Ter Poorten hem in beide
functies op, onder gelijktijdige benoeming tot luitenant-generaal.&lt;/p&gt;

&lt;p&gt;De oorlog met Japan zou op 7 december 1941 uitbreken en in de voorafgaande
jaren was Ter Poorten nauw betrokken geweest bij de organisatie van de
defensie van Nederlandsch-Indi&amp;euml; tegen een mogelijke Japanse
aanval. Het KNIL was in de eerste plaats een leger bestemd voor de
handhaving van de binnenlandse rust en orde en slechts in samenwerking
met bondgenoten kon gehoopt worden een vijandelijke aanval af te slaan,
althans op Java stand te houden. Na de Japanse actie tegen Pearl
Harbour verklaarde Nederland, en daarmede dus ook
Nederlandsch-Indi&amp;euml; de oorlog aan Japan. Ter Poortens conceptie was
erop gericht Java te behouden als basis voor een tegenaanval van de
geallieerden op de Japanse strijdkrachten. In december 1941 was er
sprake van de oprichting van een eenhoofdig geallieerd commando in de
Pacific. Als uitvloeisel van zijn conceptie drong Ter Poorten er bij de
bondgenoten op aan dit hoofdkwartier op Java te vestigen en niet in
Noord-Australi&amp;euml; waartoe ook plannen schenen te bestaan. Voorts
wees hij op het grote belang van een tijdige versterking van Java,
waarvan echter, ondanks diverse toezeggingen, zoals de zending van een
Australisch legerkorps, door het voor de geallieerden ongunstige
verloop van de strijd, weinig is terechtgekomen. Niettemin werd in januari 1942 onder leiding van de Britse generaal Sir Archibald Wavell,
het Australian-British-Dutch-American (ABDA)-command gevormd, dat, mede
dus ook naar de wens van Ter Poorten, zijn hoofdkwartier vestigde in
Lembang in West-Java.&lt;/p&gt;

&lt;p&gt;Ter Poorten werd opgenomen in de staf van Wavell,
maar behield onder diens bevelen en verantwoordelijkheid het commando
over het Indische leger. Java raakte echter strategisch gezien
ge&amp;iuml;soleerd toen de Japanse strijdkrachten achtereenvolgens
Singapore, Zuid-Sumatra, Celebes, Borneo, Bali en Timor - de
springplank naar Australi&amp;euml; - veroverden. Wavell zag het hopeloze
van de situatie in en op 25 februari 1942 werd het ABDA-command
opgeheven. Ter Poorten stond nu alleen voor de taak om met vier
regimenten van het KNIL die beschikbaar waren voor de verdediging van
Java, alsmede enkele Australische en Britse troepen, een Japanse
invasie te weerstaan.&lt;/p&gt;

&lt;p&gt;Ter Poorten besloot zoveel mogelijk troepen in West-Java
samen te trekken in de hoop daarmee nog enige successen te bereiken,
wetende dat een nederlaag onvermijdelijk zou zijn tegen de Japanners
die op 1 maart 1942 met twee divisies en enkele zelfstandige eenheden op
vier plaatsen op Java waren geland. Verscheidene pogingen de Japanners
afbreuk te doen werden ondernomen, zoals de tegenaanval op Soebang en
op het reeds de eerste dag van de landing door de Japanners veroverde
vliegveld Kalidjati. Geen daarvan had succes en op 8 maart moest Ter
Poorten, na overleg met de gouverneur-generaal jhr. A.W.L. Tjarda van
Starkenborch Stachouwer, instemmen met een bespreking met de Japanse
bevelhebber, luitenant-generaal Imamura, die zou leiden tot de
capitulatie van het KNIL op 9 maart daaraanvolgend. &lt;/p&gt;

&lt;p&gt;Wat Ter Poorten zeer pijnlijk heeft getroffen is het feit dat de gouverneur-generaal,
die volgens de Wet op de Staatsinrichting van Nederlandsch-Indi&amp;euml;
opperbevelhebber was van de in Indi&amp;euml; aanwezige zee- en landmacht,
op 5 maart 1942, na overleg met de Nederlandse regering in Londen,
evenwel zonder Ter Poorten zelf te raadplegen, zijn taak als
opperbevelhebber aan de legercommandant overdroeg. De achtergrond van
deze beslissing was dat op deze manier - zo dacht men in Londen -
wellicht een algehele capitulatie kon worden vermeden en de strijd
tegen de Japanners als guerrilla kon worden voortgezet. Als gevolg van
deze op het laatste ogenblik uitgevoerde bevelswisseling was een
verwarde situatie ontstaan die tot uiting kwam tijdens de eerste
bespreking met de Japanse bevelhebber te Kalidjati op 8 maart. Van
Nederlandse zijde waren daarbij onder andere aanwezig de
gouverneur-generaal en luitenant-generaal Ter Poorten. Eerstgenoemde
trachtte daarbij de Japanse generaal te bewegen genoegen te nemen met
een capitulatie van Bandoeng. Ter Poorten heeft zich bij dit gesprek
afzijdig gehouden omdat volgens internationaal gebruik een algemeen
bevelhebber zich niet bemoeit met onderhandelingen over een
gedeeltelijke capitulatie. Hij begreep dat de Japanners met minder dan
een algemene capitulatie geen genoegen zouden nemen. Nadat de Japanse
bevelhebber de voorstellen van de gouverneur-generaal had afgewezen en
het hem voorts duidelijk was geworden dat de gouverneur-generaal niet
meer als opperbevelhebber fungeerde, werden de onderhandelingen met Ter
Poorten voortgezet. Deze kon niet anders doen dan instemmen met de
Japanse eisen. Bij niet inwilliging werd gedreigd Bandoeng, een stad
overvol met vluchtelingen, te zullen bombarderen.&lt;/p&gt;

&lt;p&gt;Na de capitulatie werd Ter Poorten in krijgsgevangenschap gevoerd,
aanvankelijk op Java, daarna op Taiwan en sinds oktober 1944 in
Mandsjoerije, waar hij samen met de gouverneur-generaal en andere
prominenten van het Nederlandsch-Indische bestuur, op 17 augustus 1945
werd bevrijd. Hij keerde naar Nederland terug en vroeg in november 1945
ontslag als legercommandant en hoofd van het departement van Oorlog dat
hem met ingang van 28 februari 1946 werd verleend. Ter Poorten heeft de indruk 
gehad dat hij als zondebok heeft moeten fungeren voor de
militaire debacle die in Indi&amp;euml; tegen de Japanners werd geleden.
Vooral de overdracht van het opperbevel, drie dagen voor de
onvermijdelijke capitulatie, heeft hem in die mening versterkt. Hij zag
hierin een poging de verantwoordelijkheid op hem af te wentelen voor
een drama waarvan iedere ingewijde, ook de gouverneur-generaal, de
afloop moest kennen.&lt;/p&gt;

&lt;p&gt;Dat Ter Poorten in ieder geval een bijzondere
verantwoordelijkheid werd toegedacht blijkt uit de gang van zaken
rondom Ter Poortens ontslag. Dr. H.J. van Mook, toentertijd Luitenant-Gouverneur-Generaal
van Nederlandsch-Indi&amp;euml;, door de minister van Overzeese
Gebiedsdelen, prof. J.H.A. Logemann, om advies gevraagd, wenste een
verslag van Ter Poorten over diens beleid als legercommandant in de
verwachting dat de openbare mening in Indi&amp;euml; te zijner tijd verantwoording
zou eisen van de militaire gebeurtenissen gedurende de strijd tegen
Japan. Van Mook wilde dit verslag voorleggen aan een onpartijdige
commissie die over haar bevindingen rapport zou moeten uitbrengen aan
de regering. Van dit onderzoek zou ook afhangen in welke termen het
ontslag aan Ter Poorten zou worden verleend. De omstandigheden in
Indi&amp;euml; in 1945 hebben dit voornemen van Van Mook doorkruist. Ter
Poorten heeft wel zijn verslag opgesteld maar het is niet voorgelegd
aan een commissie. &lt;/p&gt;

&lt;p&gt;Het ontslag van Ter Poorten was ten slotte eervol, onder
dankbetuiging voor de langdurige diensten door hem aan den Lande
bewezen. Dat daaraan de gebruikelijke qualificatie 'vele en
gewichtige diensten' ontbrak zou een aanwijzing kunnen zijn dat Ter
Poortens gevoelens dat hem de volledige verantwoordelijkheid voor het
Indisch-Japanse drama op de schouders werd gelegd, niet geheel
misplaatst zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Ter Poorten berust bij het Nederlands Instituut voor Militaire Historie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Nederlandse luchtvaarders.&lt;/em&gt;

Voorw. C.J. Snijders ... Samengest. door L.C. van Limburg Stirum
(Utrecht, [1937]); 
&lt;em&gt;Vijfentwintig jaar militaire luchtvaart in
Nederlandsch-Indi&amp;euml;.&lt;/em&gt;

Samengest. door M. van Haselen. Uitg. t.g.v. het zilveren jublileum der
militaire luchtvaart van het Koninklijk Nederlandsch-Indische Leger
1914-1939 [Batavia, 1939]; C.C. K&amp;uuml;pfer, 
&lt;em&gt;Onze vliegers in Indi&amp;euml;. De geschiedenis der Indische militaire
luchtvaart van haar aanvang tot de capitulatie van Bandoeng in 1942&lt;/em&gt;

(Haarlem, [c. 1947]); G.R. Wardena, in 
&lt;em&gt;Ons Leger&lt;/em&gt;

52 (1968) 5 (mei) 26-27; 
&lt;em&gt;Nederlands-lndi&amp;euml; contra Japan.&lt;/em&gt;

[Bew. door A.J.Th. Boester e.a. Bandoeng enz., 1949-1961. 7 dln.] VII;
J.C. Bijkerk, 
&lt;em&gt;Vaarwel, tot betere tijden!&lt;/em&gt;

2e dr. (Franeker, [1978]), Gerard Casius, 'Ter Poorten en De Brouck&#232;re: het KNIL gaat vliegen', in &lt;i&gt;40 jaar luchtvaart in Indi&#235;&lt;/i&gt; (Alkmaar [1986]) 8-12.
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Ter Poorten in 1942].&lt;/p&gt;





&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

