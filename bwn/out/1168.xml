<biodes version="1.0">
  <fileDesc>
    <title>Manger, Johannes Bernardus (1895-1942)</title>
    <ref target="http://resources.huygens.knaw.nl/bwn1880-2000/lemmata/bwn2/manger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">manger</idno>
    <persName><name type="geslachtsnaam">Manger</name>, Johannes Bernardus</persName>
    <sex value="1"/>
    <event type="birth" when="1895"/>
    <event type="death" when="1942"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Manger, Johannes Bernardus&lt;/strong&gt;, historicus (Amsterdam 2-11-1895 - Amsterdam 6-9-1942).

Zoon van Johannes Bernardus Manger, makelaar in koffie, en Christina
Frederika Petronella van Wijk. Gehuwd op 13-8-1929 met Stephanie
Mulder. Uit dit huwelijk werden geen kinderen geboren.



&lt;/p&gt;
&lt;p&gt;Toen Manger in de plaats van zijn geboorte de HBS had doorlopen
bleek zijn aanleg zodanig dat hij zich via het staatsexamen gymnasium
verder ging bekwamen om een academische studie te gaan volgen. Zijn
belangstelling voor geschiedenis bepaalde hem bij de nog ongedeelde
letterenstudie, die hij in 1914 begon aan de Universiteit van
Amsterdam. Een werkzaam aandeel in het studentenleven kwam o.a. tot
uiting in het rectoraat van de Unitas Studioso-rum Amstelodamensium. Na
het doctoraal examen in 1919 volgde een jaar voortgezette studie te
Parijs, waar hij de bronnen aanboorde voor zijn in 1923 bij prof. H.
Brugmans verdedigde dissertatie 
&lt;em&gt;Recherches sur les relations &amp;eacute;conomiques entre la France et la
Hollande pendant la R&amp;eacute;volution Fran&amp;ccedil;aise (1785-1795).&lt;/em&gt;

In de economische geschiedenis vond Manger echter weinig bevrediging:
reeds vanaf de wereldoorlog trok hem de contemporaine geschiedenis.
Vele jaren wijdde hij zijn beste krachten aan werk voor het
Nederlandsch Comit&amp;eacute; tot onderzoek van de oorzaken van den
Wereldoorlog, het door dr. N. Japikse voorgezeten instituut dat
neutraal onderzoek zou verrichten op een hevig omstreden terrein.
Evenals Japikse was Manger echter sterk gepredisponeerd voor de Duitse
versie op het gebeuren, een overtuiging die nog aan kracht won door het
contact met H. Krekel, die na 1933 een bewonderaar van het toen
ontstane 'nieuwe' Duitsland bleek. De voornaamste vrucht van
die toewijding was een studie getiteld 
&lt;em&gt;De Triple Entente. De internationale verhoudingen van 1902 tot
1909&lt;/em&gt;

(1934). In het verlengde van deze belangstelling ligt ook zijn
lidmaatschap van de in 1934 opgerichte Nederlandsch-Duitsche
Werkgemeenschap, ofschoon zijn godsdienstige inslag hem ervan weerhield
verder te gaan op dit pad.&lt;/p&gt;
&lt;p&gt;Intussen had zijn zwakke gezondheid hem niet belet als leraar actief
te blijven: na enkele tijdelijke banen bleef hij ten slotte bijna
twintig jaar werkzaam aan de RHBS te Purmerend. Zijn energie leed er
echter niet onder: toneelvoorstellingen op school en een groot aantal
opstellen en boekbesprekingen leveren enkele voorbeelden van zijn
activiteiten. In boekvorm was daarvan een laatste resultaat zijn 
&lt;em&gt;Thorbecke en de historie&lt;/em&gt;

(1938). Het biedt volgens de ondertitel 
&lt;em&gt;Bijdragen tot de kennis van het Nederlandsch liberalisme&lt;/em&gt;

en geeft een verzameling essays, waarin op scherpzinnige wijze de
subtiele mengeling van Thorbeckes romantisch conservatisme met diens
rationalistisch gericht liberalisme wordt geanaliseerd.&lt;/p&gt;
&lt;p&gt;Hoewel een man van conservatieve inspiratie - een volgeling van
Gerretson - was Manger thuis in verschillende kringen. Zijn eigen
kracht steunde mede op het van huis uit meegekregen lutherse geloof,
dat ook meehielp de beproeving te dragen van de slopende ziekte die
zich op het eind van de jaren dertig openbaarde en die hem uiteindelijk
fataal zou worden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie achter hieronder genoemd levensbericht door M.P. Vrij op
p. 198-201.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Krekel, in 
&lt;em&gt;Nederland. Maandblad voor het geestesleven in Nederland, Duitschland
en elders&lt;/em&gt;

94 (1942) 353-354; M.P. Vrij, in 
&lt;em&gt;Jaarboek van de Maatschappij der Nederlandsche Letterkunde te Leiden
1943-1945. Levensberichten&lt;/em&gt;

188-198.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

