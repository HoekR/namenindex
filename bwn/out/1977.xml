<biodes version="1.0">
  <fileDesc>
    <title>Walree, Emile David van (1871-1950)</title>
    <author>F.A. Dankers</author>
    <ref target="http://resources.huygens.knaw.nl/bwn1880-2000/lemmata/bwn3/walree"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">walree</idno>
    <persName><name type="geslachtsnaam">Walree</name>, Emile David van</persName>
    <sex value="1"/>
    <event type="birth" when="1871"/>
    <event type="death" when="1950"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Walree, Emile David van&lt;/strong&gt;, bankier en consul (Brummen 12-8-1871 - Baarn 20-2-1950).
Zoon van David Christiaan van Walree, steenfabrikant, en Emilie
Cornelie Wilhelmine Gob&amp;eacute;e, schrijfster (pseud. Christine
Muller). Gehuwd op 26-8-1919 met Kiyo Mochida. Uit dit huwelijk
werd 1 dochter geboren.&lt;/p&gt;

  &lt;p&gt;Van Walree bezocht de HBS in Zutphen en vervolgens in 1888
  de Openbare Handelsschool in Amsterdam, waar hij na een jaar
  slaagde voor het eindexamen. Een van zijn studiegenoten was
  Ernst Heldring, van wie hij een goede vriend werd. Zijn
  loopbaan begon in 1889 bij de Holland-Amerika Lijn, waarvoor
  hij enkele jaren in Rotterdam en New York werkzaam was. Hoewel
  de scheepvaart altijd zijn grote belangstelling zou houden,
  legde hij in 1892 met succes het toelatingsexamen af voor de
  consulaire dienst. In Den Haag en Antwerpen werkte hij vier
  jaar als leerling-consul, en in 1896 volgde zijn benoeming tot
  vice-consul te Yokohama. Zijn eerste post bezorgde hem in zeer
  korte tijd een reputatie van grote ijver en zakelijk inzicht.
  Van Walree raakte gehecht aan Japan, was zeer gezien bij de
  Nederlandse kolonie en leerde er zijn toekomstige Japanse
  echtgenote kennen. Ondanks zijn grote bezwaren tegen
  overplaatsing naar Sjanghai, waar een beroepsconsul dringend
  gewenst was, toonde hij als waarnemend consul-generaal ook in
  China zijn grote daadkracht.&lt;/p&gt;
  &lt;p&gt;Van Walrees ambitie en bekwaamheden reikten echter verder
  dan het consulschap. Een verlof in Nederland in het voorjaar
  van 1901 greep hij aan om zich actief in te zetten voor het
  openen van een Nederlandse scheepvaartlijn op Japan en China,
  een initiatief dat mede de aanleiding zou worden tot de
  oprichting van de Java-China-Japan Lijn in 1902. Met het oog op
  uitbreidingsplannen in Azi&amp;euml; nodigde B. Heldring, president
  van de Nederlandsche Handel Maatschappij (NHM), in april 1901
  de toen 29-jarige Van Walree uit om bij de NHM in dienst te
  treden. Vanaf de opening in januari 1903 had Van Walree drie
  jaar lang de leiding van het agentschap van de NHM in Sjanghai.
  Later zou hij zijn overstap verklaren door de opmerking met de
  miljoenen van een bankinstelling achter zich 'meer voor Holland
  in China te kunnen doen dan als consul'. In 1907 werd Van
  Walree aangesteld als inspecteur, en in 1913 volgde zijn
  benoeming tot directeur van de NHM. Als gevolg van conflicten
  met de toenmalige president, C.J.K. van Aalst, diende hij eind
  1917 zijn ontslag in. Na een reis van twee jaar door Azi&amp;euml;
  aanvaardde Van Walree in 1920 een aanbod van de Twentsche Bank
  om het directeurschap op zich te nemen. Het Verre Oosten bleef
  echter een grote aantrekkingskracht op hem uitoefenen. Niet
  alleen vervulde Van Walree commissariaten bij bedrijven die
  vooral in Azi&amp;euml; zaken deden, maar hij zette zich ook actief
  in bij de bevordering van de Nederlandse betrekkingen met China
  en Japan. Na zijn aftreden als bankdirecteur vertrok Van Walree
  in 1925 met zijn gezin voor drie jaar naar China en Japan, waar
  hij een aantal zakelijke opdrachten vervulde. In Peking
  assisteerde hij tevens de Nederlandse gezant, W.J. Oudendijk,
  als financieel adviseur tijdens de conferentie over de Chinese
  douanetarieven.&lt;/p&gt;
  &lt;p&gt;Op grond van zijn ervaring, zijn vele relaties in zowel
  ambtelijke als zakelijke kring, bleef Van Walree ook na zijn
  terugkeer in Nederland een gewaardeerd adviseur. Naast enkele
  commissariaten in de scheepvaart en het bankwezen, nam hij
  zitting in de examencommissie voor de consulaire dienst en werd
  hij o.m. voorzitter van het Nederlandsch Pacific Instituut. In
  1933 en 1934 toonde Van Walree zich als bekwaam onderhandelaar
  in besprekingen met Sovjetfunctionarissen over de
  Nederlands-Russische handelsbetrekkingen, een moeilijke
  opdracht omdat Nederland de Sovjetunie niet erkende. Tijdens de
  economische crisis van de jaren dertig trad Van Walree tevens
  op de voorgrond als vurig pleiter voor de devaluatie van de
  gulden, en hij behoorde eind 1938 samen met enkele Amsterdamse
  en Rotterdamse hoogleraren tot de ondertekenaars van een open
  brief aan de regering, waarin een verhoging van de
  overheidsuitgaven gerechtvaardigd werd geacht. Meermalen was
  Van Walree een serieus kandidaat voor een topfunctie in het
  bankwezen: in 1928 voor het presidentschap van de Javasche
  Bank, in 1931 voor de functie van president van De
  Nederlandsehe Bank samen met L.J.A. Trip, die deze ten slotte
  zou verwerven, en in 1939 voor het presidentschap van de NHM.
  Dat hij uiteindelijk niet in deze functies werd benoemd hing
  voor een deel samen met zijn persoonlijkheid. Van Walree was
  een man met uitgesproken sympathie&amp;euml;n en antipathie&amp;euml;n,
  was niet altijd even gemakkelijk in de omgang en stond in
  beperkte kring bekend om zijn driftbuien. Zijn zelfstandig
  oordeel werd echter zeer gewaardeerd.&lt;/p&gt;

&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;'Economische vooruitzichten in China', in 
&lt;em&gt;China. Een driemaandetijksch tijdschrift&lt;/em&gt;
3 (1928) 1-24; 
&lt;em&gt;Het afbetalingsstelsel. Rapport aan de Kamer van Koophandel en
Fabrieken voor Amsterdam&lt;/em&gt;
([S.l., 1929]); 
&lt;em&gt;Azi&amp;euml; en Wij. Een studie over onze verhouding tot
Nederlandsch-Indi&amp;euml;&lt;/em&gt;
(Amsterdam, [1930]); 'La Banque aux Pays-Bas', in 
&lt;em&gt;Revue Economique Internationale 25&lt;/em&gt;
(1933) I, 66-81; 
&lt;em&gt;Naar devaluatie van den gulden&lt;/em&gt;
(Amsterdam, 1934); 
&lt;em&gt;Economie relations of the Netherlands Indies with other Far
Eastern countries&lt;/em&gt;
([Amsterdam, 1935]); 'De kleine industrie&amp;euml;n van Japan', in 
&lt;em&gt;Bulletin van het Koloniaal Instituut te Amsterdam&lt;/em&gt;
2(1938) 75-82.&lt;/p&gt;
&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;L., 'E.D. van Walree', in 
&lt;em&gt;China. Een driemaandelijksch tijdschrift&lt;/em&gt;
1 (1925) 7-9; I.J. Brugmans, 
&lt;em&gt;Van Chinavaart tot Oceaanvaart&lt;/em&gt;
(Amsterdam, 1952); F. van Dongen, 
&lt;em&gt;Tussen neutraliteit en imperialisme. De Nederlands-Chinese
betrekkingen 1863-1901&lt;/em&gt;
(Groningen, 1966); 
&lt;em&gt;Herinneringen en dagboek van Ernst Heldring (1871-1954).&lt;/em&gt;
Uitg. door Joh. de Vries (Groningen, 1970. 3 dl.); B. Knapen, 
&lt;em&gt;De lange weg naar Moskou. De Nederlandse relaties tot de
Sovjet-Unie, 1917-1942&lt;/em&gt;
(Amsterdam [etc.], 1985).&lt;/p&gt;
F.A. Dankers
&lt;/p&gt;
 
&lt;dtml-var bwn_footer&gt;</text>
  </biography>
</biodes>

