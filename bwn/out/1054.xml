<biodes version="1.0">
  <fileDesc>
    <title>Kuile [jr.], Gijsbert Johan ter (1906-1975)</title>
    <ref target="http://resources.huygens.knaw.nl/bwn1880-2000/lemmata/bwn2/kuile"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuile</idno>
    <persName><name type="geslachtsnaam">Kuile [jr.]</name>, Gijsbert Johan ter</persName>
    <sex value="1"/>
    <event type="birth" when="1906"/>
    <event type="death" when="1975"/>
    <state type="occupation">archivaris</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kuile [jr.], Gijsbert Johan ter&lt;/strong&gt;, archivaris (Ambt-Almelo 24-6-1906 - Zwolle 29-10-1975).

Zoon van Gijsbertus Johannes ter Kuile, advocaat, inspecteur Lager
Onderwijs, en Geertruida Suzanna Colenbrander.



&lt;/p&gt;
&lt;p&gt;Ter Kuile stamde uit een gezin met een grote historische
belangstelling: zijn vader was gedurende bijna veertig jaar
achtereenvolgens secretaris en voorzitter van de Vereeniging tot
beoefening van Overijsselsen Regt en Geschiedenis. Een oudere broer was
hoogleraar in de geschiedenis van de bouwkunst aan de Technische
Hogeschool te Delft.&lt;/p&gt;
&lt;p&gt;Na het gymnasium in Deventer doorlopen te hebben, studeerde hij
rechten te Leiden, met een duidelijke voorkeur voor het oudvaderlands
recht. Zijn leermeester was A.S. de Bl&amp;eacute;court, bij wie hij in 1935
promoveerde op een proefschrift 
&lt;em&gt;Inleiding tot een oorkondenboek...,&lt;/em&gt;

waarin enkele juridische begrippen werden behandeld ter voorbereiding
van zijn latere hoofdwerk. Na enige jaren op de
gemeentesecretarie&amp;euml;n van Almelo en Assen te hebben gewerkt en na
het examen wetenschappelijk archief-ambtenaar eerste klasse te hebben
afgelegd, werd hij in 1944 benoemd tot gemeentearchivaris van Breda. In
1946 keerde hij naar de provincie Overijssel terug ten gevolge van zijn
benoeming tot gemeentearchivaris van Deventer en bibliothecaris van de
Athenaeum Bibliotheek. Ook deze dubbele functie zou hij slechts twee
jaren bekleden, want in 1948 volgde de benoeming tot rijksarchivaris in
Overijssel. Dit ambt vervulde hij tot 1971, toen hij de
pensioengerechtigde leeftijd bereikte.&lt;/p&gt;
&lt;p&gt;Als archivaris heeft hij een aantal inventarissen van archieven
gemaakt, maar zijn kwaliteiten liggen vooral op het wetenschappelijke
terrein. Hij was een bekwaam rechtshistoricus, met een speciale
belangstelling voor de Middeleeuwen. In zijn onderzoekingen richtte hij
zich bij voorkeur op de regionale omgeving: de geboorteplaats Almelo,
het gewest Twente en de provincie Overijssel.&lt;/p&gt;
&lt;p&gt;Van zijn hand verschenen meer dan honderd publikaties. Gedurende de
jaren van zijn werkzaamheden in Assen hield hij zich met de Drentse en
Groningse geschiedenis bezig, hij publiceerde o.a. een tweetal delen
van de Drentse 'goorspraken'. In Overijssel ging zijn aandacht
uit naar de geschiedenis van de heerlijkheden Almelo, Zalk en Veecaten,
naar de kastelen Buckhorst, de Herinckhave en hun bewoners. Als zijn
hoofdwerk dient beschouwd te worden het in zes delen verschenen 
&lt;em&gt;Oorkondenboek van Overijssel, 797-1350&lt;/em&gt;

(Zwolle, 1963-1969. 6dl). Reeds in 1931 was hij met voorstudi&amp;euml;n
voor het oorkondenboek begonnen.&lt;/p&gt;
&lt;p&gt;Van betekenis zijn voorts de publikaties over het ontstaan van het
wereldlijk overheidsgezag in Overijssel, over het voorspel van de
Landsbrief van 1478 en over de rechtspraak en bestuur in Overijssel
tijdens de Republiek. Een goede samenvatting van zijn rechtshistorische
studi&amp;euml;n bieden de twee bijdragen over de rechtskundige
verschijnselen in Overijssel in de middeleeuwen en in de nieuwe tijd in
het verzamelwerk 
&lt;em&gt;Geschiedenis van Overijssel.&lt;/em&gt;

Onder red. van B.H. Slicher van Bath, G.D. van der Heide [et al.]
(Deventer, 1970).&lt;/p&gt;
&lt;p&gt;Hoewel rechtspraak en bestuur veel aandacht hebben gekregen van Ter
Kuile, zijn er ook andere onderwerpen waarmee hij zich heeft
beziggehouden. Nieuwe gebieden werden betreden met de geschiedenis van
de handel van de IJsselsteden in de veertiende eeuw. De Kamper
kooplieden voerden in hun verhouding tot Engeland en Scandinavi&amp;euml;
een nogal agressieve politiek.&lt;/p&gt;
&lt;p&gt;Ter Kuile was een typisch 19de-eeuwse kamergeleerde, geheel opgaande
in zijn historische studi&amp;euml;n; hij was een wat in zichzelf gekeerd
man, een celibatair. Zijn ontspanning bestond uit de dressuur van
paarden met een 'moeilijk karakter'. Dit leidde tot een aantal
artikelen over de paardensport en -fokkerij, o.a. over de geschiedenis
van de paarden in Overijssel in de achttiende eeuw. Zijn conclusie
luidde dat het toen met de paardenfokkerij maar droevig was gesteld.
Evenals zijn vader vervulde hij een belangrijke rol in de Vereeniging
tot beoefening van Overijsselsch Regt en Geschiedenis, gedurende
vijftien jaar was hij de secretaris en de spil van deze vereniging
(1954-1969). Na zijn aftreden werden zijn verdiensten erkend door de
benoeming tot erelid. Van 1972 tot 1975 bekleedde hij het
voorzitterschap van de Vereeniging tot uitgaaf der bronnen van het
oud-vaderlandsche recht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde werken, bibliografie in onder
vermelde publikatie van Slicher van Bath en Eijken en van Ter Kuile,
Eijken en Koch.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.H. Slicher van Bath en E.D. Eijken, 
&lt;em&gt;Gijsbert Johan ter Kuile. Een biografie en overzicht van zijn
geschriften aangeboden aan mr. G.J. ter Kuile ter gelegenheid van zijn
aftreden als rijksarchivaris in de provincie Overijssel&lt;/em&gt;

[Kampen, 1971]; 'Het afscheid van mr. G.J. ter Kuile als
rijksarchivaris in Overijssel' met 'Toespraak van prof.dr. B.H.
Slicher van Bath', in 
&lt;em&gt;Nederlands Archievenblad&lt;/em&gt;

75 (1971) 172-178; E.H. ter Kuile, E.D. Eijken en A.C.F. Koch, in 
&lt;em&gt;Verslagen en mededeelingen van de Vereeniging tot beoefening van
Overijsselsch Regt en Geschiedenis&lt;/em&gt;

90e stuk (1975) l-4; E.D. Eijken, in 
&lt;em&gt;Nederlands Archievenblad&lt;/em&gt;

80 (1976) 109-111.&lt;/p&gt;
&lt;p&gt;B.H. Slicher van Bath&lt;/p&gt; 
&lt;dtml-var bwn_footer&gt;</text>
  </biography>
</biodes>

