<biodes version="1.0">
  <fileDesc>
    <title>Carpentier Alting, Johannes Hendrik (1864-1929)</title>
    <ref target="http://resources.huygens.knaw.nl/bwn1880-2000/lemmata/bwn3/carpentier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">carpentier</idno>
    <persName><name type="geslachtsnaam">Carpentier Alting</name>, Johannes Hendrik</persName>
    <sex value="1"/>
    <event type="birth" when="1864"/>
    <event type="death" when="1929"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Carpentier Alting, Johannes Hendrik&lt;/strong&gt;, jurist (Colmschate 12-2-1864 -'s-Gravenhage 25-4-1929).

  Zoon van Albertus Samuel Carpentier Alting, predikant, en Elsje
  Zaalberg. Gehuwd op 29-10-1889 met Bernhardina Regina Fenneken
  Kamerling. Uit dit huwelijk werden 2 zoons en 4 dochters geboren.
  
  

  
  &lt;/p&gt;
&lt;p&gt;Johannes Hendrik Carpentier Alting stamde uit een oud
    predikantengeslacht. Vanaf zijn betovergrootvader Johannes
    Alting, die gehuwd was met Catharina Geertruida Carpentier, -
    hun oudste kleinzoon zou als eerste beide familienamen
    verenigen - hadden vier generaties in rechte lijn in de Ned.
    Herv. Kerk op de kansel gestaan. Zijn vader was een bekend
    representant van de vrijzinnige richting in dit
    kerkgenootschap. Daarnaast was hij een vooraanstaand figuur in
    vrijmetselaarskringen. Die belangstelling voor de
    ma&amp;ccedil;onnieke beweging zou op de zoon overgaan, echter niet
    de belangstelling voor de theologie. Na de Latijnse school te
    Dokkum te hebben doorlopen, studeerde hij rechten aan de
    universiteiten van Groningen en Amsterdam. Deze studie sloot
    hij af met een proefschrift bij prof. L. de Hartog over 
    &lt;em&gt;De staat en de kerkelijke financi&amp;euml;n&lt;/em&gt;

    (Hoorn, 1886), waarna hij nog dat zelfde jaar naar Indi&amp;euml;
    vertrok. De familienaam had daar reeds een bekende klank. Niet
    alleen door die verre verwant Willem Arnold Alting, die het in
    1780 tot gouverneur-generaal had gebracht, maar ook omdat zijn
    vader hem een jaar eerder was vooruitgegaan; als voorganger bij
    de protestantse gemeente in Nederlands-Indi&amp;euml; en vermaard
    'soldatenpredikant' bleef deze daar tot 1905 werkzaam. Een
    jongere broer bracht het later tot directeur van het
    departement van Binnenlands Bestuur te Batavia.&lt;/p&gt;
&lt;p&gt;Van 1886 tot 1891 was Carpentier Alting advocaat bij de raad
    van justitie te Padang. Deze werkkring kon echter, zoals zijn
    biograaf G. Andr&amp;eacute; de la Porte het uitdrukte, 'deze zachte
    man, die zo ongaarne een ander ongelijk gaf' op den duur geen
    voldoening schenken. In 1891 ging hij over naar de rechterlijke
    macht, eerst als substituut-griffier bij de raad van justitie
    te Batavia, het jaar daarop als griffier bij de raad van
    justitie te Makassar. Nadat hij nog enige tijd als
    substituut-officier van justitie bij de raad te Padang had
    gediend, volgde in 1893 zijn aanstelling tot lid van dat
    rechtscollege. In 1896 werd hem het voorzitterschap van de
    landraad te Menado in de Minahassa (Noord-Celebes) opgedragen.
    Hier zou hij een grote belangstelling ontwikkelen voor het
    inheemse volksrecht of 'adatrecht' (een term die overigens pas
    door C. Snouck Hurgronje in zijn boek 
    &lt;em&gt;De Atj&amp;egrave;hers&lt;/em&gt;

    (Batavia [etc.], 1893-1895. 2 dl.) als eerste werd
    gebruikt).&lt;/p&gt;
&lt;p&gt;In het eerste tiental jaren van deze eeuw zou een felle
    strijd ontbranden over de betekenis en toekomst van dit
    merendeels nog onbeschreven en weinig gekende volksrecht. Onder
    invloed van de ethische politiek verwierf het denkbeeld van
    associatie en unificatie op juridisch gebied veel aanhang,
    hetgeen in de praktijk dreigde neer te komen op verdringing van
    het adatrecht door een modern, aan de eisen van de tijd
    aangepast en voor de gehele archipel eenvormig rechtssysteem,
    m.a.w. Europeanenrecht. Tot hen die hiertegen protesteerden,
    omdat de eigen rechtsopvattingen van de inheemse bevolking in
    de verdrukking dreigden te komen, behoorde ook Carpentier
    Alting. Plaatselijke codificatie en optekening van het
    volksrecht zou een halt kunnen toeroepen aan het opdringen van
    het Westers recht in de inlandse samenleving.&lt;/p&gt;
&lt;p&gt;In 1900 werd Carpentier Alting van zijn functie ontheven en
    ter beschikking gesteld van de directeur van justitie om
    onderzoek te doen naar de adat in de residentie Menado als
    voorbereiding tot de codificatie van het inlands recht in dat
    gewest. De resultaten van dit onderzoek werden neergelegd in 
    &lt;em&gt;Regeling van het privaatrecht voor de inlandsche bevolking
    in de Minahassa-districten der residentie Menado&lt;/em&gt;

    (Weltevreden, 1902-1903. 2 dl.). Door een wijziging van de
    regeringspolitiek - het in 1901 opgetreden kabinet-Kuyper
    koerste meer in de richting van unificatie - bleef de hem
    opgedragen arbeid tot het ontwerpen van soortgelijke
    plaatselijke codificaties voor de residenties Ambon en Ternate
    onuitgevoerd en werd hij op zijn verzoek van zijn opdracht
    ontheven.&lt;/p&gt;
&lt;p&gt;Na een eenjarig Europees verlof werd hij in 1903 aangesteld
    tot secretaris van het departement van Justitie te Batavia,
    waarna de weg naar de hoogste rechterlijke betrekkingen in
    Indi&amp;euml; voor hem open leek te liggen. Deze weg zou hem
    echter eerst naar Leiden voeren. In 1907 werd hij aangesteld
    tot hoogleraar in de hoofdtrekken van het hedendaags recht, het
    strafblad en de strafvordering van Nederlands-Indi&amp;euml; aan de
    universiteit te Leiden, welk ambt hij aanvaardde met een rede
    over 
    &lt;em&gt;Indisch strafrecht&lt;/em&gt;

    (Leiden, 1907). Het gold hier een nieuwe leerstoel in verband
    met de sinds 1902 te Leiden gevestigde indologenopleiding. In
    de vrije tijd die hem ruimschoots toegemeten was - hij
    verzorgde slechts bijvakken in het onderwijs aan aanstaande
    Indische ambtenaren - kon Carpentier Alting opnieuw de strijd
    aanbinden voor het adatrecht. Deze strijd bevond zich in een
    kritiek stadium, doordat einde 1906 door een wijziging van het
    Indisch regeringsreglement het primaat van het Westers recht
    scherper tot uitdrukking was gebracht. Zo werd op
    strafrechtelijk terrein tot de invoering van een eenvormig
    Indisch Wetboek van Strafrecht besloten (een arbeid die in 1918
    met de invoering van een nieuw strafwetboek werd voltooid).
    Voor C. van Vollenhoven, Carpentier Alting, de latere
    Amsterdamse hoogleraar Ph. Kleintjes en de oud-president van
    het Indisch hooggerechtshof W.A.P.F.L. Winckel was dit
    unificatiestreven aanleiding zich in oktober 1909 met een
    proeve van Indisch recht tot de regering te wenden, de zg. 
    &lt;em&gt;Vierentwintig ontwerpen over Indisch recht&lt;/em&gt;

    (Leiden, 1909), waarin zij zich uitspraken tegen een unificatie
    van recht die het eigen karakter van het plaatselijk zo
    verscheiden Indonesisch volksrecht zou doden.&lt;/p&gt;
&lt;p&gt;Hoewel dit adres bij de toenmalige regering weinig
    instemming ontmoette, heeft het onvermoeibaar ijveren van de
    adressanten, vooral van Van Vollenhoven, voor het adatrecht
    uiteindelijk succes gehad. De omstreden wijziging van het
    Regeringsreglement trad nimmer in werking en werd in 1919
    vervangen door een die van groter respect voor de inheemse
    rechtsopvattingen getuigde. De afloop van deze strijd heeft
    Carpentier Alting in Leiden niet meer meegemaakt. In 1917 werd
    hij benoemd tot president van de beide (burgerlijke en
    militaire) hooggerechtshoven van Nederlands-Indi&amp;euml;. Eind
    1918 viel hem vervolgens de moeilijke opdracht ten deel om een
    breed samengestelde commissie voor te zitten die door
    gouverneur-generaal J. P. van Limburg Stirum was ingesteld om,
    ter uitvoering van de door hem gedane 'November-beloften',
    voorstellen te ontwerpen voor een nieuwe Indische
    staatsregeling. Toen deze zg. her-zieningscommissie in 1920 met
    haar arbeid gereed kwam en in een uitvoerig rapport een ontwerp
    van een Wet op de landsordening van Indi&amp;euml; publiceerde, was
    het getij echter gekeerd en werden haar soms v&amp;eacute;r
    strekkende voorstellen slechts zeer gedeeltelijk in de nieuwe
    Wet op de Indische Staatsregeling van 1925 overgenomen.&lt;/p&gt;
&lt;p&gt;Van 3 maart 1919 tot 19 april 1921 heeft Carpentier Alting
    nog het lidmaatschap van de Raad van Nederlandsch-Indi&amp;euml;
    vervuld, waarmee de kroon werd gezet op een eervolle Indisch
    ambtelijke loopbaan. Na zijn pensionering heeft hij met de
    Leidse hoogleraren J. Oppenheim, Van Vollenhoven en Snouck
    Hurgronje tevergeefs geageerd voor ingrijpende hervormingen in
    het Indische staatsrecht in de geest van de voorstellen van de
    herzieningscommissie, getuige 
    &lt;em&gt;Proeve van eene staatsregeling voor
    Nederlandsch-Indi&amp;euml;&lt;/em&gt;

    (Leiden, 1922). Als privaatdocent in het Indisch staatsrecht
    bleef hij nog enige tijd bij de opleiding van aanstaande
    Indische ambtenaren betrokken, terwijl hij verder Van
    Vollenhoven in 1925/1926 tijdens diens verblijf in Amerika
    verving. Ten slotte toonde hij zich in deze jaren zeer actief
    in de orde van vrijmetselaren, waarvan hij drie jaar
    grootmeester is geweest, alsmede in de Nederlandse
    Protestantenbond en in de Democratische Partij.&lt;/p&gt;
&lt;p&gt;Hoewel hij met de beste bedoelingen bezield was en
    realistischer dan Van Vollenhoven waar het de toekomst van het
    inheemse volksrecht betrof - zo betoogde hij op 16 december
    1921 in een voordracht over 'Het rassencriterium' in de
    Indische wetgeving en rechtspraak voor het Indisch Genootschap 
    &lt;em&gt;(Versl. der verg. Indisch Genootschap over de jaren 1921 -
    1925,&lt;/em&gt;

    183 - 211), dat Indi&amp;euml; de rechtstoestand van zuiver
    Indonesisch land was ontgroeid - kan men niet stellen dat
    Carpentier Alting met zijn voorstellen veel blijvends tot stand
    heeft gebracht. Deze vriendelijke, belangstellende en
    hulpvaardige persoonlijkheid - niet vrij van een zeker
    na&amp;iuml;ef idealisme - was niet uit het harde hervormershout
    gesneden. Niet de verscheidenheid van het lokale recht, maar
    het eenvormige, op Westerse leest geschoeide, privaat- en
    bestuursrecht bleek uiteindelijk in Indonesi&amp;euml; de toekomst
    te hebben. Veel van wat door de voorstanders van het volksrecht
    werd nagestreefd, werd in Indonesische nationalistische kring
    aangemerkt als een vorm van bevoogding die, uit liefde voor
    reeds lang achterhaalde rechtsinstellingen, met de eisen van
    een moderne samenleving onvoldoende rekening hield.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties, alsmede
    bijdragen aan het 
    &lt;em&gt;Indisch Tijdschrift van het Recht, De Indische Gids,&lt;/em&gt;

    het 
    &lt;em&gt;Tijdschrift van Strafrecht,&lt;/em&gt;

    het 
    &lt;em&gt;Indisch Ma&amp;ccedil;onniek Tijdschrift&lt;/em&gt;

    en voordrachten voor de Vereeniging &amp;raquo;Moederland en
    Koloni&amp;euml;n&amp;quot; en het Indisch Genootschap: 
    &lt;em&gt;Grondslagen der rechtsbedeeling in
    Nederlandsch-Indi&amp;euml;&lt;/em&gt;

    ('s-Gravenhage, 1913; 2e herz. dr. 1926); 
    &lt;em&gt;Vrijmetselarij&lt;/em&gt;

    (Baarn 
    &lt;em&gt;,&lt;/em&gt;

    1915); 
    &lt;em&gt;Verslag van de commissie tot herziening van de
    staatsinrichting van Nederlandsch-Indi&amp;euml;&lt;/em&gt;

    ('s-Gravenhage, 1920); met W. de Cock Buning, 
    &lt;em&gt;The Netherlands and the World War,&lt;/em&gt;

    vol. III. 
    &lt;em&gt;The effect of the war upon the colonies&lt;/em&gt;

    (New Haven [etc.], 1928).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;NRC,&lt;/em&gt;

  25-4-1929 av. en 
  &lt;em&gt;De Telegraaf,&lt;/em&gt;

  26-4-1929 av.: C. van Vollenhoven, 
  &lt;em&gt;De ontdekking van het adatrecht&lt;/em&gt;

  (Leiden, 1928); G. Andr&amp;eacute; de la Porte, in 
  &lt;em&gt;Handelingen van de Maatschappij der Nederlandsche Letterkunde
  te Leiden en levensberichten harer afgestorven medeleden
  1928-1929,&lt;/em&gt;

  66-70; 
  &lt;em&gt;Maconniek Tijdschrift&lt;/em&gt;

  19 (1928-1929) 433-441; 
  &lt;em&gt;Jaarboek der Rijksuniversiteit te Leiden&lt;/em&gt;

  (1929), 138-140; 
  &lt;em&gt;Compte rendu de la Session tenue &amp;agrave; Bruxelles [de]
  l'Institut Colonial International les 24-25-26 juin 1929,&lt;/em&gt;

  45; 
  &lt;em&gt;De Broederketen&lt;/em&gt;

  8 (1929) 18 (4 mei) 273-280; 
  &lt;em&gt;Correspondentieblad&lt;/em&gt;

  10 (1929) 9 (1 mei) 181-185; 
  &lt;em&gt;ibidem&lt;/em&gt;

  11 (1930) 11 (1 juli) 233-237; C. van Vollenhoven, in 
  &lt;em&gt;Almanak van het Leidsche Studentencorps&lt;/em&gt;

  116 (1930) 178 - 179; 
  &lt;em&gt;De Volksraad en de staatkundige ontwikkeling van
  Nederlands-Indi&amp;euml;. Een bronnenpublikatie. Eerste Stuk 1891 -
  1926.&lt;/em&gt;

  Bew. door S.L. van der Wal (Groningen, 1964).&lt;/p&gt;
&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

