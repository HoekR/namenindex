<biodes version="1.0">
  <fileDesc>
    <title>Stein, Sophia Frederika Wilhelmina (1892-1973)</title>
    <ref target="http://resources.huygens.knaw.nl/bwn1880-2000/lemmata/bwn4/stein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stein</idno>
    <persName><name type="geslachtsnaam">Stein</name>, Sophia Frederika Wilhelmina</persName>
    <sex value="2"/>
    <event type="birth" when="1892"/>
    <event type="death" when="1973"/>
    <state type="occupation">actrice</state>
    <state type="occupation">cabareti&amp;egrave;re</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/STEIN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stein, Sophia Frederika Wilhelmina&lt;/strong&gt;

  , actrice en cabareti&amp;egrave;re 
  ('s-Gravenhage 9-9-
  1892

  - Gouda 2-6-
  1973)
  

  . Dochter van August Stein, depothouder, en Christina Frederica
  Sch&amp;auml;ffer. Gehuwd op 3-1-1913 met Carolus Berlyn,
  procuratiehouder en later makelaar. Uit dit huwelijk werd 1 zoon
  geboren. Na echtscheiding (7-1-1919) gehuwd op 29-10-1924 met
  Adolf Rijkens, acteur en arts. Dit huwelijk, waaruit geen
  kinderen werden geboren, werd op 11-7-1950 ontbonden.
  

  &lt;img src=&amp;quot;images/STEIN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stein, Sophia Frederika Wilhelmina&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Het was in Cheribon, aan Java's noordkust, dat Sophie Stein
    voor het eerst op de planken stond. Na 'met de handschoen' te
    zijn getrouwd was zij afgereisd naar Indi&amp;euml;, waar haar man
    een baan had gevonden als procuratiehouder. Om de dagelijkse
    sleur en verveling wat te doorbreken, besloten de Europese
    inwoners van het havenstadje een dilettantentoneelgezelschap op
    te richten, en, of zij wilde of niet, Sophie Stein moest
    meedoen. 'Met m'n haren ben ik bij het toneel gesleept', zou ze
    later zeggen (Van der Meyden, 1959). Haar eerste optreden was
    een succes, en zij werd voor meer rollen gevraagd. De overstap
    naar het beroepstoneel was gauw gemaakt: via een gastrol bij
    het ensemble van Mathilde Kiehl en Rienk Brouwer kwam zij
    uiteindelijk terecht bij Carl Veerhoff en diens
    Neerlandsch-Indisch Tooneel.&lt;/p&gt;
&lt;p&gt;Na haar echtscheiding in 1919 keerde Sophie Stein - 'Bob'
    voor haar vrienden en collega's - terug naar Nederland, waar ze
    haar toneelcarri&amp;egrave;re voortzette, gedurende de eerste jaren
    vooral in Den Haag. Het was bepaald geen gemakkelijke tijd: 'In
    de eerste zes jaar dat ik toneel speelde, heb ik bijna niets
    verdiend. We werden, als er bijna geen publiek kwam, gewoon
    niet uitbetaald' (ibidem). Zij speelde onder meer bij het
    Hofstad Tooneel, later Vereenigd Rotterdamsch-Hofstad Tooneel
    van Cor van der Lugt Melsert (1920/1921 en 1923/1924) en Het
    Princessetooneel van Cor Ruys (1922/1924). Aan het
    laatstgenoemde ensemble was in die tijd ook de acteur Adolf
    Rijkens verbonden, en met hem trad Sophie Stein in 1924 in het
    huwelijk. Vervolgens speelde het echtpaar vrijwel steeds bij
    dezelfde, veelal Rotterdamse gezelschappen. In 1933 kwam hierin
    verandering. Rijkens, die medicijnen had gestudeerd, zegde toen
    het toneel vaarwel. Hij ging eerst varen als scheepsarts en
    woonde daarna, samen met Sophie Stein, in het buitenland, onder
    meer in Wenen en Antwerpen. Na drie jaar keerde het echtpaar
    naar Nederland terug en vestigde zich in Amsterdam. Beiden
    hervatten hun toneelcarri&amp;egrave;re, zij het ieder bij
    verschillende gezelschappen. Sophie Stein was van 1936 tot 1940
    verbonden aan het Centraal Tooneel, dat onder leiding stond van
    Cees Laseur.&lt;/p&gt;
&lt;p&gt;Hoewel door haar bijrollen in de societystukken van dit
    gezelschap bekend en gewaardeerd, was het toch niet als actrice
    dat Sophie Stein populariteit zou verwerven. In 1942 zonder
    engagement, werd zij benaderd door Martie Verdenius, die voor
    haar cabaretgroepje op zoek was naar een wat oudere
    toneelspeelster. Na lang aarzelen besloot zij het eens te
    proberen. Het eerste optreden van de corpulente actrice met de
    pretoogjes en de gemoedelijke, levenslustige uitstraling in het
    programma 
    &lt;em&gt;D'r zijn erger dingen&lt;/em&gt;

    werd door het publiek met enthousiasme ontvangen. Sophie Stein
    kreeg onmiddellijk de smaak van het cabaret te pakken en
    keerde, een enkele gastrol uitgezonderd, niet meer naar het
    toneel terug. De overstap was voor de vijftigjarige actrice
    niettemin erg groot: 'Op het toneel heb je twee uur de tijd je
    in te leven in een rol. Je kan je, als je het in het begin niet
    zo goed doet, later herstellen. Bij het cabaret sta je maar
    vijf minuten voor het voetlicht. In die vijf minuten mag je
    geen enkele fout maken, je moet het publiek in een creatie doen
    geloven ...' (ibidem). Van 1943 tot 1948 trad Sophie Stein op
    bij het cabaret van Wim Sonneveld, waar zij onder meer was te
    zien in het programma 
    &lt;em&gt;Alleen voor dames&lt;/em&gt;

    (1943/1944), en vervolgens werkte zij drie jaar bij het
    ABC-Cabaret van Wim Kan en Corry Vonk.&lt;/p&gt;
&lt;p&gt;In 1951 kwam het echter tot een breuk tussen Sophie Stein en
    Kan, waarna zij in een crisis geraakte: 'Ik durfde niet meer op
    te treden. Ik was verdrietig en onzeker. Ik dacht je kunt niets
    meer, Bob, je tijd is voorbij' (ibidem). Uiteindelijk was het
    cabaretier en regisseur-producent Wim Ibo die haar
    zelfvertrouwen wist te herstellen door haar te laten meewerken
    aan zijn nieuwe radioprogramma 
    &lt;em&gt;Camera Obscura&lt;/em&gt;

    . Deze succesrijke rentree leidde vervolgens tot Sophie Steins
    bekendste rol, namelijk die van de moeder in de door Ibo
    geregisseerde radiostrip 
    &lt;em&gt;In Holland staat een huis&lt;/em&gt;

    , doorgaans aangeduid als 'De familie Doorsnee'. Deze tussen
    1952 en 1958 iedere veertien dagen via de VARA-microfoon
    uitgezonden muzikale hoorspelserie, geschreven door Annie M.G.
    Schmidt en met liedjes van Cor Lemaire, genoot een ongekende
    populariteit. Met haar lage stem, voor de rol zo nuchter
    mogelijk gehouden en de humoristische liedjes meer voordragend
    dan zingend vertolkend, was Sophie Stein geknipt voor de rol
    van 'Moeder Doorsnee'. Naast Cees Laseur als de mopperende
    vader, Kees Brusse en Lia Dorana als de vrolijk-rebelse zoon en
    dochter, en Hetty Blok als de trouwe en rondborstige
    huishoudster gaf zij in 'dit gemiddelde Nederlandse gezin'
    gestalte aan de altijd verstandige en bedaarde moeder en
    echtgenote.&lt;/p&gt;
&lt;p&gt;Aan het einde van de jaren vijftig volgden andere optredens
    zowel voor de radio - onder meer naast Godfried Bomans in het
    panel van het KRO-programma 
    &lt;em&gt;Kopstukken&lt;/em&gt;

    - als de televisie. Overmoedig geworden door haar populariteit
    begon Sophie Stein zelf een cabaretgroepje. Het werd geen
    succes en het heeft slechts korte tijd bestaan. De reden moet
    worden gezocht in het feit dat Sophie Stein zich steeds meer
    was gaan bezighouden met antroposofie, en de invloed daarvan
    was terug te vinden in de teksten die zij voor haar gezelschap
    schreef. 'De voorstelling was meer Steiner dan Stein', aldus
    Wim Ibo (&lt;em&gt;Brieven&lt;/em&gt;

    , 108). Na een hartaanval in 1960, die haar bijna fataal werd,
    verdiepte Sophie Steins antroposofische belangstelling zich
    verder. Twee jaar later nam ze in alle stilte afscheid van het
    theater, de wereld die haar eens zo dierbaar was geweest, maar
    waarvan zij zich allengs geheel was gaan distanti&amp;euml;ren.&lt;/p&gt;
&lt;p&gt;De laatste jaren van haar leven leidde Sophie Stein een
    teruggetrokken bestaan, zich geheel wijdend aan de bestudering
    van antroposofische werken. Zeer tegen haar zin verhuisde zij
    begin 1973 van haar Amsterdamse flat naar een bejaardenhuis in
    Zeist. Na een valpartij, enkele maanden later, werd zij
    opgenomen in een ziekenhuis te Gouda, waar zij op ruim
    tachtigjarige leeftijd overleed. De dagbladen stonden slechts
    met korte berichten bij haar dood stil, maar geen van deze in
    memoriams liet haar rol als 'Moeder Doorsnee' onvermeld, de rol
    die Sophie Stein in heel Nederland beroemd had gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De theaterplakboeken van Sophie Stein bevinden zich in
  familiebezit. Een bescheiden verzameling kranteknipsels is
  aanwezig bij het Nederlands Theater Instituut te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van Sophie Steins theaterrollen en
    cabaretoptredens in Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen, 1984) 886.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Annie M.G. Schmidt, 
  &lt;em&gt;De familie Doorsnee&lt;/em&gt;

  . Met een voorw. van Wim Ibo (Amsterdam, 1954); Wim Ibo, 
  &lt;em&gt;Onder collega's&lt;/em&gt;

  (Baarn, 1956) 64-71; interview door H. van der Meyden, in 
  &lt;em&gt;De Telegraaf&lt;/em&gt;

  , 11-4-1959; interview door Peter Huysman, in 
  &lt;em&gt;Haagsche Courant&lt;/em&gt;

  , 9-9-1967; herdenkingsartikel door H. van der Meyden, 
  &lt;em&gt;De Telegraaf&lt;/em&gt;

  , 9-6-1973; Wim Ibo, 
  &lt;em&gt;Brieven aan jou. Een bundel herinneringen&lt;/em&gt;

  (Amsterdam [etc.], 1980) 107-109; idem, 
  &lt;em&gt;En nu de moraal ... Geschiedenis van het Nederlands
  cabaret&lt;/em&gt;

  . II: 
  &lt;em&gt;1936-1981&lt;/em&gt;

  (Alphen aan den Rijn, 1982) 89, 131.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wim Ibo, &lt;i&gt;Brieven aan jou. Een bundel herinneringen&lt;/i&gt; (Amsterdam [etc.], 1980) 107.


&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

