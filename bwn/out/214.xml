<biodes version="1.0">
  <fileDesc>
    <title>Borgesius, Hendrik Goeman (1847-1917)</title>
    <ref target="http://resources.huygens.knaw.nl/bwn1880-2000/lemmata/bwn2/borgesius"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">borgesius</idno>
    <persName><name type="geslachtsnaam">Borgesius</name>, Hendrik Goeman</persName>
    <sex value="1"/>
    <event type="birth" when="1847"/>
    <event type="death" when="1917"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BORGESIUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Borgesius, Hendrik Goeman&lt;/strong&gt;

(bekend onder de naam &lt;b&gt;Goeman Borgesius&lt;/b&gt;), 


(Schildwolde, gem. Slochteren 11-1-1847 - 's-Gravenhage 18-1-1917).

Zoon van Jacobus Borgesius, arts, en Grietje Elizabeth Dijkhuizen.
Gehuwd op 4-2-1869 met Johanna Bouwina Cannegieter. Uit dit huwelijk
werden 4 zoons en 1 dochter geboren. 



&lt;img src=&amp;quot;images/BORGESIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Borgesius, Hendrik Goeman&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Borgesius bezocht de Latijnse school in Ootmarsum en studeerde
aanvankelijk theologie, daarna rechten te Groningen. Hij promoveerde in
1868 summa cum laude op stellingen. Van 1868 tot 1869 was hij leraar
staatswetenschappen aan de HBS te Sneek, daarna te Arnhem, waar hij ook
bijdragen leverde aan de 
&lt;em&gt;Arnhemsche Courant&lt;/em&gt;

en 
&lt;em&gt;Het Vaderland.&lt;/em&gt;

Op uitnodiging van uitgever D.A. Thieme trad hij in november 1871 op
als hoofdredacteur van laatstgenoemd blad. Een jaar later begon hij ook
met het schrijven van kameroverzichten.&lt;/p&gt;
&lt;p&gt;In 1877 werd hij tussentijds in het district Winschoten tot lid van
de Tweede Kamer gekozen en van het moment van zijn be&amp;euml;diging, op
19 november, tot aan zijn dood is hij onafgebroken kamerlid gebleven.
Achtereenvolgens had hij zitting voor Winschoten (tot 1888), Veendam
(1888-1891), Zutphen (1891-1905), Enkhuizen (1905-1909), Rotterdam I
(1909-1913) en Emmen (1913-1917). Door zijn populariteit als spreker -
ondanks zijn onaantrekkelijk stemgeluid en zijn sterk noordelijk accent
- werd hij vaak in verschillende districten tegelijk kandidaat gesteld
en verkozen. Hij opteerde dan voor het district dat met de krapste
meerderheid was veroverd, omdat daar een nieuwe stemming het meeste
risico opleverde.&lt;/p&gt;
&lt;p&gt;Na zijn verkiezing tot kamerlid moest Borgesius de hoofdredactie van

&lt;em&gt;Het Vaderland&lt;/em&gt;

neerleggen. Hij bleef wel medewerker van het maandblad der
links-liberalen. 
&lt;em&gt;Vragen des Tijds,&lt;/em&gt;

waarvan hij van 1878 tot 1881 en van 1894 tot 1897 mederedacteur was.
Bovendien verzorgde hij van 1877 tot 1897 wekelijks anoniem de rubriek
'Men schrijft ons uit Den Haag' in de 
&lt;em&gt;Zutphensche Courant.&lt;/em&gt;

Ook Kerdijks 
&lt;em&gt;Sociaal Weekblad&lt;/em&gt;

telde Borgesius onder zijn medewerkers.&lt;/p&gt;
&lt;p&gt;Reeds sinds 1870 nam Borgesius deel aan de bijeenkomsten van het
Comit&amp;eacute; ter bespreking der sociale kwestie. Hij kwam daar in
aanraking met de geavanceerde jong-liberalen, die sympathiseerden met
het Duitse kathedersocialisme. Zij legden sterk de nadruk op de taak
van de staat en de gemeenschap te waken over de belangen van de zwakken
en misdeelden. Tegenover de idee&amp;euml;n van de sociaal-democratie
stonden zij afwijzend. Naar hun mening moest de staat pas ingrijpen als
het te bestrijden kwaad niet door het particulier initiatief alleen
beteugeld kon worden. Voor de eigen activiteit van de arbeider moest
flink ruimte blijven; Borgesius was dan ook een ijverig voorstander van
co&amp;ouml;peraties en spaarverenigingen.&lt;/p&gt;
&lt;p&gt;Vele jaren was Borgesius als spreker en schrijver actief voor de
drankbestrijding. Al sinds 1875 hoofdbestuurslid, was hij van 1879 tot
1897 voorzitter van de Volksbond tegen drankmisbruik; tijdens zijn
ministerschap was hij erelid, daarna weer bestuurslid en ten slotte
erevoorzitter.&lt;/p&gt;
&lt;p&gt;Van 1885 tot 1891 was Borgesius lid van het hoofdbestuur van de
Maatschappij tot Nut van 't Algemeen en hield hij in het hele land
daarvoor lezingen, meest over sociale problemen. In 1877 werd hij voor
het eerst in het hoofdbestuur van de vereniging Volksonderwijs gekozen;
van 1886 tot 1897 was hij voorzitter.&lt;/p&gt;
&lt;p&gt;In 1896 werd hij betrokken bij het eerste jaarlijkse congres over
openbare gezondheidsregeling, dat van invloed is geweest op zijn latere
ontwerpen voor de Gezondheids- en de Woningwet. Van 1902 tot 1906 was
hij voorzitter van deze congressen; sinds 1902 was hij ook medewerker
van het 
&lt;em&gt;Tijdschrift voor sociale hygi&amp;euml;ne.&lt;/em&gt;

Tevens was hij van 1895 tot 1897 voorzitter van de Haagse afdeling van
de Nederlandsche Vredesbond en van 1902 tot 1912 van de Algemeene
Nederlandsche Bond voor Vrede door Recht. In woord en geschrift pleitte
hij voor de oplossing van internationale geschillen door arbitrage.&lt;/p&gt;
&lt;p&gt;Ook zakelijk was Borgesius actief. Van 1883 tot 1897 en opnieuw na
1901 was hij mededirecteur van de Eerste Nederlandsche Maatschappij tot
Verzekering op het Leven. In 1903 werd hij tevens mededirecteur van de
Nieuwe Eerste Nederlandsche (ongevallenverzekering.) .&lt;/p&gt;
&lt;p&gt;Van het begin af was Borgesius een zeer actief kamerlid. Hij kwam
vooral op de voorgrond als eerste ondertekenaar van het voorstel tot
een parlementaire enqu&amp;ecirc;te naar de veiligheid en gezondheid van
arbeiders in fabrieken en werkplaatsen (aug. 1886). Hij werd gekozen
tot ondervoorzitter van de commissie die met de uitvoering belast werd;
haar verslagen zijn een belangrijke bron voor de kennis van de
arbeidstoestanden ca. 1887.&lt;/p&gt;
&lt;p&gt;De non-possumuspolitiek van de confessionelen ten aanzien van de
grondwetsherziening is door Borgesius in scherpe bewoordingen
bestreden. Hij stemde ook tegen de schoolwet van Mackay (1889). Tijdens
diens kabinet werd een initiatiefontwerp van Borgesius en vier
collegae, tot wijziging van de belastingwetgeving, door de rechtse
meerderheid afgewezen (1890). Veel hiervan (inkomstenbelasting) kwam
later in gewijzigde vorm terug in de wetten van N.G. Pierson.&lt;/p&gt;
&lt;p&gt;Borgesius had steeds warme belangstelling voor de kiesrechtkwestie;
hij haalde v&amp;oacute;&amp;oacute;r 1887 trouwens zelf de (vrij hoge) Haagse
census niet. Bij de debatten over de grondwetsherziening formuleerde
Borgesius als woordvoerder der liberalen een soort compromis met
minister J. Heemskerk Azn.: de grondwet zou de speciale aan de kiezer
te stellen eisen overlaten aan de gewone wetgever, maar algemeen
kiesrecht werd uitgesloten. Het 'caoutchoucartikel' was de
neerslag van dit compromis.&lt;/p&gt;
&lt;p&gt;Ernstige onenigheid over het kieswetsontwerp van J.P.R. Tak van
Poortvliet leidde op 21 juni 1893 tot een scheuring in de liberale
kamerclub. Borgesius werd voorzitter van de 24 leden tellende
'kiesrechtgroep', die in hoofdzaak dit ontwerp steunde. Hij
oefende in maart 1894 druk op minister Tak uit om het amendement-De
Meijier niet te accepteren. Na de verkiezingen van 1894 werd de
'kiesrechtgroep' als vooruitstrevend-liberale club onder
leiding van Borgesius voortgezet.&lt;/p&gt;
&lt;p&gt;Zonder succes diende deze verschillende amendementen op het
kieswetsontwerp-Van Houten in. Bij de eindstemming in juni 1896 gaven
toch dertien van de dertig clubleden hun stem aan het ontwerp en
scheidden zich af. Van november 1891 tot juli 1897 was Borgesius ook
lid van het hoofdbestuur der Liberale Unie, de landelijke organisatie
wier idee&amp;euml;n vrijwel overeenkwamen met die van zijn kamerclub.&lt;/p&gt;
&lt;p&gt;Tegen het advies van zijn vrienden nam hij zitting als minister van
Binnenlandse Zaken in het kabinet-Pierson (1897-1901), aangezien hij de
gelegenheid kreeg een aantal sociale kwesties bij de wet te regelen.
Met grote moeite wist hij de Leerplichtwet door de Kamers te krijgen,
die evenals zijn Gezondheidswet en Woningwet een terrein bestreek
waarmee hij zich jarenlang had beziggehouden. Een 'technische'
herziening van de kieswet-Van Houten werd echter door ministerraad en
kamermeerderheid sterk beknot. Het ontbreken van een vaste liberale
meerderheid in de Tweede Kamer maakte het werk van de minister zeer
moeilijk. De nu vrijzinnig-democratisch genoemde kamerclub van zijn
geestverwanten werkte hem soms tegen, hoewel de minister - tegelijk
kamerlid gebleven - er zelf lid van was.&lt;/p&gt;
&lt;p&gt;Bij de scheuring van 1901 bleef Borgesius dan ook in de Liberale
Unie, hoewel de uitgetreden vrijzinnig-democraten in denkbeelden weinig
van hem verschilden. Hij nam direct de leiding van de kamerfractie van
de Unie op zich en werd in 1902 ook gekozen tot voorzitter van haar
hoofdbestuur. Dat deze van een groot deel van haar kader beroofde
organisatie zich weldra herstelde, was grotendeels het werk van
Borgesius, die ook als oppositieleider tegen het kabinet-Kuyper optrad.
In januari 1905 kwam het tot een nauwe samenwerking met de
vrijzinnig-democraten; met een gezamenlijk programma gingen de Unie en
de Vrijzinnig-Democratische Bond de verkiezingen in.&lt;/p&gt;
&lt;p&gt;Na de nederlaag van de confessionelen in 1905 werd Borgesius
kabinetsformateur. Hij vormde het vrijzinnige minderheidskabinet-De
Meester (1905-1908). Het leek hem wenselijk dat daarin geen personen
werden opgenomen die in de felle strijd van de voorgaande jaren
betrokken waren geweest; daarom bleef hij erbuiten en hield hij zich in
de Kamer op de achtergrond.&lt;/p&gt;
&lt;p&gt;In oktober 1911 diende hij een (door de rechtse meerderheid
verworpen) motie in, volgens welke het algemeen kiesrecht en de
evenredige vertegenwoordiging wenselijk werden geacht; voor de
invoering daarvan was grondwetsherziening echter noodzakelijk.
Toenadering tot vrijzinnig-democraten en vrij-liberalen leidde in 1912
tot de liberale concentratie van drie partijen. Op 16 september 1913
werd Borgesius tot voorzitter der Tweede Kamer benoemd, welke functie
hij tot zijn dood heeft vervuld.&lt;/p&gt;
&lt;p&gt;Borgesius was een strijder tegen sociaal onrecht, een geslaagd
zakenman en een bekwaam politicus. In zijn beginjaren heeft hij vooral
de confessionelen fel bestreden. In later tijden was hij meer de
tacticus, die begreep dat politiek de kunst van het mogelijke is. Door
zijn gematigd en voorzichtig optreden heeft hij vooral als minister op
sociaal gebied veel kunnen bereiken. Zijn bijzonder grote werkkracht
stelde hem in staat naast zijn kamerlidmaatschap grote activiteit als
spreker, schrijver en organisator aan de dag te leggen. Op 1 juli 1914
werd hem door de Groninger universiteit het eredoctoraat in de
medicijnen verleend op grond van zijn wetgevende arbeid ten bate van de
openbare gezondheid. Na zijn dood is in Den Haag een gedenkteken voor
hem opgericht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een eigen archief ontbreekt. Brieven van Borgesius aan
B.D.H. Tellegen, H.L. Druckeren J.D. Veegens in hun resp. collecties.
Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in hierv&amp;oacute;&amp;oacute;r genoemde bladen en
tijdschriften: dertien artikelen in 
&lt;em&gt;Vragen des Tijds,&lt;/em&gt;

1876-1897, o.a. 'Stoommachines en volkswelvaart' (1876, I,
1-37); 'De sociaaldemocratie' (1878, I, 289-362); 'Een
ongevraagd praeadvies' (1878, II, 57-103); 'Open brief aan Mr.
J. baron D'Aulnis de Bourouill' (&lt;em&gt;ibidem,&lt;/em&gt;

219-278); 'Kapitaal en arbeid' (1880, II, 347-386); 'De
Belgische kiesrechthervorming' (1884, II, 1-62); 'De school in
den strijd tegen drankmisbruik' (1896,1, 359-413); 'De Liberale
Unie en de aanstaande verkiezingen' (1897, II, 89-140). Voorts o.a.

&lt;em&gt;Schulze Delitzsch en zijne crediet-vereenigingen&lt;/em&gt;

(Arnhem, 1872); 
&lt;em&gt;De co&amp;ouml;peratiewet en haar toepassing&lt;/em&gt;

('s-Gravenhage, 1877); 
&lt;em&gt;De Nederlandsche drankwet&lt;/em&gt;

2e geh. herz. dr. (Sneek, 1885); 
&lt;em&gt;De beteekenis van den verkiezingsstrijd&lt;/em&gt;

('s-Gravenhage, 1886); 
&lt;em&gt;De arbeidswet&lt;/em&gt;

(Sneek 1889-1890.2 dl.); met anderen 
&lt;em&gt;Wetsvoorstellen... betreffende... inkomstenbelasting...&lt;/em&gt;

(Haarlem, 1890); met anderen 
&lt;em&gt;Het vraagstuk der armverzorging&lt;/em&gt;

(Amsterdam, 1895); 
&lt;em&gt;De Nederlandsche arbeids- en fabriekswetten&lt;/em&gt;

(Sneek, 1897); 
&lt;em&gt;De nieuwe armenwet&lt;/em&gt;

(Sneek, 1912).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Frans Netscher], 'Karakterschets. Mr. H. Goeman
Borgesius', in 
&lt;em&gt;De Hollandsche Revue&lt;/em&gt;

3 
&lt;em&gt;&lt;/em&gt;

(1898) 174-187; H. van der Mandere, 'Mr. Hendrik Goeman
Borgesius', in 
&lt;em&gt;Mannen en vrouwen van beteekenis&lt;/em&gt;

42 afl. 6-7 (1912) 1-128. Behalve vele herdenkingsartikelen in de pers
zoals in 
&lt;em&gt;NRC,&lt;/em&gt;

19-1-1917: W.P. Ruysch, in 
&lt;em&gt;Tijdschrift voor sociale hygi&amp;euml;ne&lt;/em&gt;

19 (1917) 33-39; P. Rink, in 
&lt;em&gt;Groningsche Volksalmanak voor het jaar 1918,&lt;/em&gt;

165-170; [Red.], 'Mr.dr. H. Goeman Borgesius', in 
&lt;em&gt;Sociaal Jaarboek voor Nederland&lt;/em&gt;

1 (1918) 3-5; G. Taal, 
&lt;em&gt;Liberalen en radicalen in Nederland, 1872-1901&lt;/em&gt;

('s-Gravenhage, 1980).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 33499.&lt;/p&gt;




&lt;p&gt;G. Taal&amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

