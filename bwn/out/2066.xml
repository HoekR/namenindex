<biodes version="1.0">
  <fileDesc>
    <title>Zevenbergen, Christiaan (1897-1976)</title>
    <ref target="http://resources.huygens.knaw.nl/bwn1880-2000/lemmata/bwn1/zevenbergen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zevenbergen</idno>
    <persName><name type="geslachtsnaam">Zevenbergen</name>, Christiaan</persName>
    <sex value="1"/>
    <event type="birth" when="1897"/>
    <event type="death" when="1976"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zevenbergen, Christiaan&lt;/strong&gt;, hoogleraar Romeins recht (Puttershoek 29-10-1897 - Utrecht 2-2-1976).

Zoon van Gerrit Zevenbergen, landbouwer, en Elisabeth Kalis. Gehuwd met
Hillegiena Meinsma op 25-1-1923. Uit dit huwelijk werden 2 zoons en 2
dochters geboren.



&lt;/p&gt;
&lt;p&gt;Zevenbergen volgde de lagere school in Dordrecht en legde op
17-jarige leeftijd aan het Marnix-gymnasium in Rotterdam het eindexamen
af. Het sprak eigenlijk vanzelf dat Zevenbergen, die uit een streng
calvinistisch milieu kwam, naar de Vrije Universiteit te Amsterdam
ging, nadat hij besloten had om rechten te gaan studeren. In september
1915 liet hij zich inschrijven; vijf jaar later, op 29-9-1920 bekroonde
hij zijn studie cum laude met een dissertatie, getiteld 
&lt;em&gt;Karakter en geschiedenis der iudicia fidei&lt;/em&gt;

(Rotterdam, 1920). Promotor was D.P.D. Fabius. In dit werk herkent men
reeds de stilistische eigenschappen, die ook in zijn latere oeuvre
terug te vinden zijn: een hecht gestructureerde opzet en een koel
precieze klare betoogtrant, soms in het ouderwets statige Nederlands,
dat vooral ook te vinden is in zijn - niet gecontinueerde - bijdrage
'Aanteekeningen over Romeinsch Procesrecht', in 
&lt;em&gt;Themis&lt;/em&gt;

93 (1932) 1-22. Voorts legt het getuigenis af van de warme
belangstelling die hij in het bijzonder voor het Romeins procesrecht is
blijven behouden en van zijn betrokkenheid bij de in die tijd zo
opvlammende discussies rondom tal van facetten van het formulaproces -
de schriftelijke wijze van procederen in het antieke Rome in de eeuwen
rond het begin onzer jaartelling. Grotendeels is zijn proefschrift een
diepgaande polemiek over het rechtskarakter van de iudicia bonae fidei
met de vooraanstaande romanisten uit het einde van de 19de en begin
20ste eeuw.&lt;/p&gt;
&lt;p&gt;Op 12-12-1922 werd Zevenbergen benoemd tot lector in de faculteit
der rechtsgeleerdheid van de Vrije Universiteit met als leeropdracht
Romeins recht, rechtsgeschiedenis, handelsrecht en burgerlijk
procesrecht. Op 16-2-1923 aanvaardde hij zijn ambt met een openbare les

&lt;em&gt;Het karakter en de betekenis van het Romeinsch gewoonterecht.&lt;/em&gt;

Zes jaar later werd hij geroepen als opvolger van J.C. Naber. Na reeds
gedurende de cursus 1927-1928 feitelijk diens colleges te hebben
overgenomen, werd hij bij K.B. van 1-5-1928 als Ordinarius opgenomen in
het hooglerarencorps van de Rijksuniversiteit te Utrecht, waar hij tot
zijn emeritaat op 15-1-1968 - derhalve vrijwel even lang als zijn
voorganger - Romeins recht doceerde.&lt;/p&gt;
&lt;p&gt;Zijn oratie, gehouden op 15-10-1928, draagt de titel 
&lt;em&gt;Aard en werking der goede trouw in het Romeinsche
verbintenissenrecht.&lt;/em&gt;

Deze rede, die driemaal werd bijgewerkt en herdrukt (1931; 1942; 1954),
blijft ondanks de veranderde opvattingen, die de afgelopen vijf
decennia omtrent de wetenschappelijke beoefening van het Romeinse recht
gebracht hebben, in zijn bijna klassieke helderheid van vorm en stijl
kenmerkend voor de wijze, waarop Zevenbergen het Romeinse recht aan de
studenten presenteerde. Immers in wetenschapsbeoefening en trant van
doceren sloot hij voegloos aan op de grote traditie van de
negentiende-eeuwse Duitse rechtswetenschap. Nadat het Romeinse recht
overal elders in Europa zijn wettelijk gezag had verloren, had dit in
Duitsland, waar het onder invloed van F.K. von Savigny en de
Historische School niet tot codificatie kwam, zijn praktische gelding
behouden. De school der Pandectisten bracht het Romeins recht in een
systematisch wijd uitgebouwd en dogmatisch verfijnd gestructureerd
stelsel - in onhistorisch perspectief - ten behoeve van de praktijk tot
nieuw leven. Zevenbergen, die zich dan ook nimmer een typisch
rechtshistoricus voelde, sloot didactisch vooral sterk op deze
pandectistische traditie aan. Deze ori&amp;euml;ntatie bracht met zich
mede, dat hij zijn onderricht pragmatisch en vanuit de invalshoek van
het vigerende privaatrecht inrichtte. In de eerste plaats concentreerde
hij zich op die leerstukken, die in het moderne recht essenti&amp;euml;le
betekenis hebben en behandelde hij aan de hand van Romeins
tekstmateriaal zoveel mogelijk actuele probleemstellingen. Aan de hand
van het antieke bronnenmateriaal bracht hij zijn studenten kennis van
actuele juridische begrippen en inzicht in moderne dogmatische
constructies bij. Zo is zijn hierboven genoemde Utrechtse oratie gewijd
aan een op Romeins bronnenmateriaal stoelende behandeling van de
actuele vraag of de goede trouw (art. 1374 lid 3; 1375 BW)
'maatstaf is, niet slechts voor de beoordeling van de wijze van
uitvoering der overeenkomst door partijen, maar ook voor de
vaststelling van de inhoud der uit het contract voortvloeiende
verbintenis'. Illustratief voor Zevenbergens didactische aanpak
zijn ook de beide streng naar pandectistische beginselen geordende
compilaties van Romeinse juridische tekstfragmenten: 
&lt;em&gt;Teksten ten gebruike bij de studie van het Romeinse recht&lt;/em&gt;

(1953; 2e druk 1963); speciaal voor het verbintenissenrecht verscheen
anoniem in offset-druk in 1964 
&lt;em&gt;Teksten van Romeins Verbintenissenrecht,&lt;/em&gt;

een bundel die tot mei 1968 bij het onderwijs in Utrecht is
gebruikt.&lt;/p&gt;
&lt;p&gt;Zevenbergen voelde zich niet in de eerste plaats rechtshistoricus,
doch veeleer praktisch jurist. Aan zijn juridisch-literaire
nalatenschap is dit in die zin kenbaar, dat het grootste en
belangrijkste deel ervan het moderne recht betreft. Met de Romeinse
juristen had hij de zin voor het praktische en het eigentijdse gemeen,
vandaar niet alleen zijn 'geaktualiseerde' methode van
beoefening van het Romeinse recht, maar ook zijn betrokkenheid bij
modernrechtelijke vraagstukken, in het bijzonder indien deze op het
terrein van het handelsrecht lagen. Belangrijke monografie&amp;euml;n
schreef hij over het order- en toonderpapier en over het
afbetalingscontract. Minder zichtbaar doch van grote betekenis voor de
rechtspraktijk was zijn regelmatige bewerking van gedeelten van
Molengraaffs 
&lt;em&gt;Leiddraad bij de beoefening van het Nederlandsche Handelsrecht,&lt;/em&gt;

waarvan hij van de zesde tot en met de negende druk (gedeelten van) de
Inleiding, het transportrecht, het vennootschapsrecht en het recht van
de waardepapieren met de uiterste zorg up to date hield. Van 1931-1967
fungeerde Zevenbergen als rechter-plaatsvervanger in de
arrondissementsrechtbank te Utrecht, van 1930-1944 was hij
mederedacteur van het tijdschrift 
&lt;em&gt;Themis,&lt;/em&gt;

later 
&lt;em&gt;Rechtsgeleerd Magazijn Themis.&lt;/em&gt;
&lt;/p&gt;
&lt;p&gt;Hij was een enigszins sto&amp;iuml;sche teruggetrokken persoonlijkheid
met innemende werking op degenen die nader met hem in contact kwamen.
Hij had een verfijnd gevoel voor humor, was wars van uiterlijk vertoon,
had een mild en zachtmoedig karakter en stond bekend als een
rechtzinnig en integer mens.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Zevenbergen in Universiteitsmuseum te
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds in de tekst genoemde werken: 
&lt;em&gt;Leerboek van het Nederlandse recht van order- en toonderpapieren&lt;/em&gt;

(Arnhem, 1924-1926; 4e druk 1951); 
&lt;em&gt;Het afbetalingscontract&lt;/em&gt;

(Arnhem, 1930; 2e druk Zwolle, 1938); Voorwoord in G. de Grooth, 
&lt;em&gt;Het pachtrecht&lt;/em&gt;

('s-Gravenhage, 1937).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.E. Spruit, in 
&lt;em&gt;Utrechts Universiteitsblad,&lt;/em&gt;

13-2-1976, 10; J.A.C.J. van de Wouw, in 
&lt;em&gt;Tijdschrift voor rechtsgeschiedenis&lt;/em&gt;

44 (1976) 219-221.&lt;/p&gt;
&lt;p&gt;J.E. Spruit&lt;/p&gt; 
&lt;dtml-var bwn_footer&gt;</text>
  </biography>
</biodes>

