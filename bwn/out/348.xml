<biodes version="1.0">
  <fileDesc>
    <title>Couster, Garbrant van der (1365-1405)</title>
    <ref target="http://resources.huygens.knaw.nl/bwn1880-2000/lemmata/bwn2/couster"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">couster</idno>
    <persName><name type="geslachtsnaam">Couster</name>, Garbrant van der</persName>
    <sex value="1"/>
    <event type="birth" when="1365"/>
    <event type="death" when="1405"/>
    <state type="occupation">financieel ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Couster, Garbrant van der&lt;/strong&gt;

(ook bekend onder de naam &lt;b&gt;
Garbrandus&lt;/b&gt;

of 
&lt;b&gt;Gerbrand Willemsz. van den Coulster&lt;/b&gt;, &lt;b&gt;ter Coulster&lt;/b&gt;, &lt;b&gt;de Couster&lt;/b&gt;), priester, tresorier van Albrecht, graaf van Holland (geb. ca. 1365 - Medemblik 10-9-1405).

Natuurlijke zoon van heer Willem van der Couster (ook bekend onder de
naam Willem Garbrantsz. Post), domproost van Utrecht en tresorier van
Albrecht, graaf van Holland, en Catharina Dirk Smeedsdochter. Hij had
natuurlijke kinderen.





&lt;/p&gt;
&lt;p&gt;De oudste vermelding van Garbrant van der Couster is te vinden in
een verzoek van Albrecht, graaf van Holland, aan paus Clemens VII om
aan een aantal van zijn dienaren prebenden te verlenen (1378). Voor
Garbrant, 'geestelijke van het diocees Utrecht', werd bij die
gelegenheid gevraagd om een canonicaat in de kerk van St. Jan te
Utrecht. In 1382 kreeg hij vaste inkomsten uit het schroodambacht (geld
dat voor het laden, lossen en vervoeren van vaten wijn en bier betaald
moest worden) en de zoutmaat (het ijken van de maat voor zout, dat door
de overheid werd verpacht) te Dordrecht. Gezien de gewoonte dienaren
van de grafelijke herberg (huishouding) na zeven jaar vaste dienst
vaste inkomsten te geven, valt hieruit af te leiden dat Garbrant
waarschijnlijk omstreeks 1375 in grafelijke dienst is getreden.&lt;/p&gt;
&lt;p&gt;Het feit dat zijn vader al sedert het begin van de jaren zestig van
de veertiende eeuw aan het grafelijk hof werkzaam was -eerst als
secretaris, na 1382 als tresorier - heeft Garbrant in zijn
carri&amp;egrave;re zeker voordelen opgeleverd. Zo kreeg hij, als gewoon
klerk belast met minder belangrijke missies, in 1384 en 1386, tijdens
een korte afwezigheid van zijn vader, de kans het tresorierschap waar
te nemen. In 1389 trad hij als zegelaar en secretaris in dienst van
Albrechts zoon Willem van Oostervant (de latere Willem VI), voor wie
hij tevens de financi&amp;euml;n beheerde. In de periode september 1390 tot
1395 vertoont de carri&amp;egrave;re van Garbrant een onderbreking. Hetzelfde
valt waar te nemen bij zijn vader: diens tresorierschap werd in
november 1390 be&amp;euml;indigd, in november 1394 werd hij in die functie
hersteld. Hoewel over de politieke gezindheid van vader en zoon Van der
Couster niets met zekerheid bekend is, zal hun beider ontslag zeker in
verband staan met de weer opgeleefde partijstrijd in Holland. Bekend is
dat Albrecht, bij onderhandelingen over een verzoening, van Willem van
Oostervant onder meer eiste dat Garbrants opvolger ontslagen zou
worden.&lt;/p&gt;
&lt;p&gt;In 1395 hervatte Garbrant zijn werkzaamheden voor de grafelijkheid
van Holland als secretaris van Albrecht; in 1398 werd hij opnieuw
tresorier en zegelaar van Willem van Oostervant. Na het overlijden van
zijn vader, in oktober 1399, verruilde Garbrant deze functie voor het
tresorierschap van Albrecht. Met een onderbreking van ruim een jaar (4
maart 1402-22 juli 1403) is hij tresorier gebleven tot aan de dood van
Albrecht in december 1404. Daags na de opvolging van Willem VI werd
Garbrant als tresorier ontslagen; zijn rekeningen over 1403 en 1404
werden in januari 1405 goedgekeurd. Kort daarop werd hij echter
gevangen gezet, eerst in het slot Middelburg (bij Alkmaar), vanaf 8
april 1405 te Medemblik. Waarschijnlijk is zijn gevangenneming voor
Garbrant zelf toch nog als een verrassing gekomen: op 10 november en
nog eens op 4 december 1404 had hij immers van Albrecht beloften van
bescherming gekregen, beloften die door diens zoons, Willem van
Oostervant en Jan, elect van Luik, waren bekrachtigd. Bovendien is aan
het eind van de twee laatste rekeningen van Garbrant een verzoek aan de
graaf te vinden hem eventuele fouten niet aan te rekenen, met de
toezegging eventuele tekorten te betalen. Een dergelijke akte is in
tresoriersrekeningen niet gebruikelijk. Of de gevangenneming te maken
heeft gehad met financieel wanbeheer of dat er andere motieven een rol
hebben gespeeld - een bron uit het eind van de vijftiende eeuw spreekt
over 'partilicheyt' - is niet meer na te gaan. Het kapittel van
Oudmunster, waarvan Garbrant kanunnik was, poogde zijn vrijlating te
bewerkstelligen. In juli 1405 kwam er een verzoening tot stand tussen
Willem VI en Garbrant. Uit de daarvan opgemaakte akte valt helaas over
de aard van Garbrants vergrijpen niets af te leiden. Hij krijgt
vergeving voor alles wat hij tegen de graaf en zijn heerlijkheid
misdreven zou hebben; lijf en goed worden hem teruggegeven. Merkwaardig
genoeg heeft deze verzoening niet geleid tot vrijlating van Garbrant;
hij bleef tot aan zijn dood op 10 september 1405 gevangene.&lt;/p&gt;
&lt;p&gt;Garbrant was tresorier in een tijd dat deze functionaris op het
hoogtepunt van zijn macht stond. Sedert 1389 had Albrecht de tresorier
uitgebreide bevoegdheden toegekend, zowel op het gebied van de
financi&amp;euml;n als op andere gebieden. Over de grafelijke
financi&amp;euml;n oefende de tresorier het oppertoezicht uit; alle
rekenplichtige ambtenaren waren aan hem ondergeschikt en te zamen met
enkele andere klerken en raadslieden van de graaf controleerde hij alle
rekeningen. Daarnaast was de tresorier de belangrijkste van de
grafelijke raadslieden; hij fungeerde als plaatsvervanger van de graaf
bij vergaderingen van de grafelijke raad en in juridische zaken. Ten
slotte was de tresorier in Albrechts tijd tegelijkertijd zegelaar,
zodat vrijwel alle grafelijke brieven door zijn tussenkomst tot stand
kwamen. Als beloning voor zijn ambtelijke werkzaamheden verkreeg hij
van Albrecht enkele prebenden. In 1387 ontving hij een canonicaat in de
kerk van St. Waudru te Bergen (Henegouwen), waarvan hij in 1391 weer
afstand deed; in 1389 of 1390 verzocht Albrecht paus Bonifatius IX
Garbrant (die in 1389 priester was geworden) een kanunniksplaats in de
St. Servaas te Maastricht te geven. In 1391 werd Garbrant benoemd tot
proost van Bergen, verwierf hij een andere prebende in de kerk van St.
Waudru en werd hij kanunnik in het kapittel van Oudmunster te Utrecht.
Deze drie prebenden waren voorheen in het bezit van zijn vader, die
daarvan afstand had gedaan vlak voor zijn benoeming tot domproost van
Utrecht (mei 1391). De overdracht aan Garbrant geschiedde niet
rechtstreeks, maar door middel van een tussenpersoon, heer Dirk
Menghele. Tussen 1395 en 1397 nam Garbrant ook nog het rectoraat in de
kerk van St. Bavo te Haarlem van zijn vader over. Wat betreft Garbrants
wereldlijke bezittingen zijn slechts aankopen van land in Lierambacht
(1389) en Heemstede (1399) bekend. Het testament ten behoeve van zijn
kinderen, dat in 1400 door Albrecht werd bevestigd, is niet bewaard
gebleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de graven van Holland in het Algemeen
Rijksarchief te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Th. van Riemsdijk, 
&lt;em&gt;De tresorie en kanselarij van de graven van Holland en Zeeland uit
het Henegouwsche en Beyersche huis&lt;/em&gt;

('s-Gravenhage, 1908); J. Belonje, 
&lt;em&gt;Ter Coulster&lt;/em&gt;

(Wormerveer, 1946); J.W. Groesbeek, 
&lt;em&gt;Middeleeuwse kastelen van Noord-Holland&lt;/em&gt;

[Rijswijk, 1981]. Zie C.H. Slechte, in 
&lt;em&gt;Holland, regionaal historisch tijdschrift&lt;/em&gt;

14 (1982) 5 (oktober) 240-241.&lt;/p&gt;
&lt;p&gt;J.A.M.Y. Bos-Rops&lt;/p&gt; 
&lt;dtml-var bwn_footer&gt;</text>
  </biography>
</biodes>

