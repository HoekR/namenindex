<biodes version="1.0">
  <fileDesc>
    <title>Scholten, Paulus (1875-1946)</title>
    <ref target="http://resources.huygens.knaw.nl/bwn1880-2000/lemmata/bwn1/scholten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scholten</idno>
    <persName><name type="geslachtsnaam">Scholten</name>, Paulus</persName>
    <sex value="1"/>
    <event type="birth" when="1875"/>
    <event type="death" when="1946"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SCHOLTENP.jpg"/>
    <text>&lt;dtml-var bwn_header&gt;
 &lt;a href=&amp;quot;http://www.paulscholten.eu/biography&amp;quot;&gt;&lt;b&gt;[English translation]&lt;/b&gt;&lt;/a&gt;&lt;br /&gt;
&lt;p class='genealogie'&gt;
  &lt;strong&gt;Scholten, Paulus&lt;/strong&gt;, jurist (Amsterdam 26-8-1875 - aan boord van M.S. Delftdijk 1-5-1946 op weg naar de Verenigde Staten en Canada). Zoon van Gerbert Scholten, makelaar, en Catharina Elisabeth Ledeboer.
Gehuwd op 23-4-1903 met Grietje Fockema. Uit dit huwelijk werden 2
zoons en 1 dochter geboren.&lt;/p&gt;


&lt;img src=&amp;quot;images/SCHOLTENP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Scholten, Paulus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;In zijn geboortestad doorliep Scholten de lagere school en het
stedelijk gymnasium, sinds 1927 Barlaeus-gymnasium geheten, waar hij
enthousiast deelnam aan het schoolverenigingsleven en medewerkte aan de
Letterkundige Gymnasiasten Vereeniging Disciplina Vitae Scipio. In 1893
liet hij zich inschrijven als student aan de juridische faculteit van
de Universiteit van Amsterdam. Op 8-2-1895 legde hij het
kandidaatsexamen, op 26-1-1898 het doctoraalexamen met goed gevolg af.
Op 25-5-1899 volgde zijn promotie cum laude op het proefschrift 
&lt;em&gt;Schadevergoeding buiten overeenkomst en onrechtmatige daad.&lt;/em&gt;

J.F. Houwing was zijn promotor. Inmiddels had hij o.m. intensief aan
het studentenleven deelgenomen als lid van het Dispuut-gezelschap
V.O.N.D.E.L., en van 1896 tot 1897 als ab-actis van de lustrumsenaat
van het Amsterdamsche Studenten Corps.&lt;/p&gt;
&lt;p&gt;Scholten vestigde zich in zijn geboortestad als advocaat en
procureur (1899-1907) en werd in 1903 benoemd tot
rechter-plaatsvervanger, een functie die hij tot 1915 vervulde, toen
hij raadsheer-plaatsvervanger werd in het Amsterdamse gerechtshof (tot
1935). In 1906 volgde een tijdelijk lectoraat voor burgerlijk recht en
burgerlijke rechtsvordering in Amsterdam, in 1907 een ordinariaat in
het Romeinse recht (tot 1914), in 1910 werden hem tevens opnieuw het
burgerlijk recht en de rechtsvordering toevertrouwd (resp. tot 1945 en
1927). Vanaf 1914 behoorden het oudvaderlands recht en de encyclopaedie
der rechtsgeleerdheid mede tot zijn leeropdracht (tot 1921), van 1927
tot 1945 doceerde hij eveneens de wijsbegeerte des rechts. Zijn drukke
werkzaamheden als docent beletten hem niet van 1907 tot 1930 als
redacteur van het 
&lt;em&gt;Weekblad voor Privaatrecht, Notaris-ambt en Registratie&lt;/em&gt;

(&lt;em&gt;WPNR&lt;/em&gt;) op te treden en van 1926 tot 1942 als annotator van de 
&lt;em&gt;Nederlandse Jurisprudentie&lt;/em&gt;

(&lt;em&gt;NJ&lt;/em&gt;).
&lt;em&gt;&lt;/em&gt;

In 1922 werd hij benoemd tot lid van de Koninklijke Nederlandse
Akademie van Wetenschappen, waarvoor hij in 1930 zijn mededeling 
&lt;em&gt;Convenances vainquent loi,&lt;/em&gt;

in 1935 die over 
&lt;em&gt;Rechtsbeginselen&lt;/em&gt;

en in 1945 zijn laatste mededeling 
&lt;em&gt;De structuur der rechtswetenschap&lt;/em&gt;

uitbracht. Van 1930 tot 1942 was hij secretaris van de afdeling
letterkunde van de Akademie. Van 1927 tot 1935 was hij lid van de
Onderwijsraad. In 1924 kweet hij zich van een zware taak, nl. de
oprichting van een Rechtshogeschool in het voormalige Batavia.
Intensief hield hij zich v&amp;oacute;&amp;oacute;r en ook tijdens dit enkele
maanden durend verblijf in het Nederlandsch-Oost-Indi&amp;euml; bezig met
alle mogelijke facetten van de Indische maatschappij. Voegt men hierbij
het voorzitterschap gedurende ruim 20 jaar van de Amsterdamse
Universiteitsvereniging (hij hield de rede bij het 50-jarig bestaan van
deze Vereniging in 1940) en het rectoraat (1932-1933) in het jaar van
het 300-jarig bestaan van de Amsterdamse Instelling van Hoger
Onderwijs, het feit dat hij redacteur en actief medewerker was van 
&lt;em&gt;Onze Eeuw, Synthese, De Schakel,&lt;/em&gt;

het 
&lt;em&gt;Algemeen Weekblad voor Christendom en Cultuur&lt;/em&gt;

alsmede van 
&lt;em&gt;Woord en Wereld,&lt;/em&gt;

en voorzitter der Reorganisatie-Commissie der Nederlandse Hervormde
Kerk, dan is het beeld van de activiteiten van Scholten tot aan de
oorlogsjaren nog verre van volledig. Zijn culturele, maar vooral ook
zijn niet aflatende sociale belangstelling droegen bij tot een
harmonieuze ontwikkeling en verdieping van zijn christelijke
levensovertuiging, die in alle opzichten zijn juridische arbeid hebben
geleid en zonder welke hij geen enkele oplossing zou hebben kunnen
aanvaarden. Gedragen door deze beginselen ontwikkelde hij zich tot een
persoonlijkheid die richtinggevend is geweest voor enige generaties van
juristen. De 'Amsterdamse school van Scholten' is nog altijd
een begrip bij de jurist van nu en vele publikaties die Scholten mede
hebben gemaakt tot &amp;eacute;&amp;eacute;n van de vooraanstaande rechtsgeleerden
van zijn tijd, worden thans nog als verplichte litteratuur door
studenten bestudeerd.&lt;/p&gt;
&lt;p&gt;Scholten had aanvankelijk slechts matige belangstelling voor de
rechtenstudie - hij had letteren willen studeren - maar zijn
leermeester Houwing wist hem door zijn pakkend onderwijs voor het recht
te winnen. Hij behandelde de rechtsvragen tegen een brede, buiten de
wet en ook wel buiten het recht zelf gelegen, achtergrond, zoals de
historische ontwikkeling, de behoeften van de maatschappij enz. Deze
methode sprak Scholten aan, evenals de dialoog-vorm, waarin Houwing
placht te doceren. Later zouden zijn eigen colleges eveneens zijn
ingesteld op actief medewerken, niet op het receptief toehoren, terwijl
hij het contact met zijn assistenten levend hield door met hen als
gelijkwaardigen te discussi&amp;euml;ren.&lt;/p&gt;
&lt;p&gt;Groot was Scholtens invloed op het rechtsleven van zijn tijd, vooral
op het gebied van het privaatrecht. In 1902 - enkele jaren na de
verdediging van het hierboven reeds genoemde proefschrift - verscheen
daarmede samenhangend een opstel in het 
&lt;em&gt;Rechtsgeleerd Magazijn&lt;/em&gt;

'De causaliteitsvraag in het leerstuk der schadevergoeding buiten
contract', waarin hij het begrip van de adequate veroorzaking in
ons recht introduceerde: van al de omstandigheden die achteraf
voorwaarden blijken te zijn geweest voor het intreden van een gevolg,
zijn alleen die oorzaken juridisch relevant die de kans op het intreden
van het gevolg merkelijk verhoogd hebben. Dit begrip werd bijv. bij de
ongevallenverzekering aanvaard en is sinds 1927 ook jurisprudentie van
de Hoge Raad geworden. In de eerste jaren van zijn professoraat hield
hij zich intensief bezig met de leer van de onrechtmatige daad, bijv.
met het vraagstuk van de schuld en met name die van de benadeelde.
Rechtsverfijning is hier door hem toegepast, zoals ook elders bijv. bij
zijn beschouwingen over art. 2014 BW. Zijn vele malen herziene
bewerkingen van het personen- en het zakenrecht van Asser's 
&lt;em&gt;Handleiding . . .&lt;/em&gt;

grepen zo diep in en getuigen zozeer van eigen inzichten en
idee&amp;euml;n, dat beide delen kunnen worden beschouwd als door Scholten
zelf geschreven handboeken. Bovendien belichtte hij in talloze
artikelen zijn visie op verschillende onderwerpen zoals het
huwelijksgoederenrecht, de leer van de oorzaak van de
eigendomsoverdracht met name in verband met de cessie, het uitbouwen en
bouwen over de erfscheiding. Later zouden onderwerpen, verband houdende
met het begrip rechtspersoonlijkheid, zijn aandacht vragen, niet alleen
omdat hij zich zou zetten aan het tweede stuk van het eerste deel van
Asser's 
&lt;em&gt;Handleiding . ..,&lt;/em&gt;

t.w. de 'Vertegenwoordiging en Rechtspersoon', maar ook omdat
de abstracte constructie van de rechtspersoon voor het rechtsleven z.i.
onredelijke en onbillijke gevolgen dreigde mede te brengen, zoals bijv.
bij de nog niet of niet opnieuw goedgekeurde vereniging het geval was.
Waar volgens Scholten de billijkheid of de maatschappelijk als recht
aanvaarde gewoonte in het gedrang dreigde te komen, daar had de
rechtsdogmatiek niet meer het laatste woord, maar moest er een
oplossing gezocht en gevonden worden die zowel praktisch als
theoretisch aanvaardbaar was. Ook de wet zelf heeft niet het laatste
woord: altijd is interpretatie nodig om het recht te vinden. Dit
probleem wordt ampel behandeld in het 'Algemeen Deel' van
Asser's 
&lt;em&gt;Handleiding . . .&lt;/em&gt;

(oorspronkelijk bedoeld als inleiding op het personenrecht, maar geheel
anders van opzet geworden), dat als &amp;eacute;&amp;eacute;n van de meest
oorspronkelijke beschouwingen over het wezen van het recht uit de
Nederlandse rechtslitteratuur kan worden aangemerkt, of, zoals de
Leuvense hoogleraar J.E. van Dievoet opmerkte, dat het de
merkwaardigste en tevens de volledigste Nederlandse studie van deze
tijd over de methode van het privaatrecht was.&lt;/p&gt;
&lt;p&gt;Uit dit werk blijkt dat Scholten niet slechts als privatist - te
zamen met zijn vroegere schoolgenoot en latere Leidse collega E.M.
Meijers - het allerhoogste gezag werd toegekend, maar dat hij ook als
deze zich bezig hield met de algemene begrippen, de achtergronden, de
systematiek, het wezen van het recht. Benaderde Meijers op pragmatische
wijze de rechtsstof, wetenschappelijk analyserend, legistisch, Scholten
ging veeleer filosofisch-synthetisch te werk vanuit
ethisch-christelijke beginselen. Beider 'scholen' werken nog
steeds door in ons rechtsleven. Uit talrijke geschriften, mededelingen
van de Koninklijke Nederlandse Akademie van Wetenschappen en
redevoeringen van Scholten blijkt dat hij de grondslagen van het recht
gelegen achtte in de verhouding van God tot de mensen. Zijn opvatting
is dat het feitelijke en het normatieve, het zijn en het behoren, in
het recht noch in de rechtswetenschap scherp zijn gescheiden. De
gerechtigheid en de billijkheid zijn bepalend voor het recht, dat nooit
in de wet alleen kan worden gevonden. Evenals de mens niet volmaakt is
en aan groei onderhevig, zo is ook het rechtsstelsel onvolmaakt en
verandert dit voortdurend. Het menselijk geweten ten slotte heeft het
laatste woord: wie in zijn geweten overtuigd is dat de overheid bij de
uitoefening van haar gezag de door het recht gestelde grenzen
overschrijdt, mag zich in de uiterste omstandigheden tegen die overheid
verzetten. Dit is de enige rechtvaardiging van een revolutie.&lt;/p&gt;
&lt;p&gt;Het is geen wonder dat de jaren van oorlog en bezetting voor
Scholten &amp;eacute;n als fijnvoelend jurist &amp;eacute;n als gewetensvol mens
een gruwel zijn geweest, maar het is evenmin verbazingwekkend dat hij
door zijn strijdbare aard zich met alle kracht heeft ingezet voor de
geestelijke weerbaarheid van het Nederlandse volk. Als hoogleraar gold
hij als een van de meest principi&amp;euml;le figuren. Op zijn initiatief
kwam er een niet officieel college van overleg tot stand tussen de
verschillende universiteiten en hogescholen, en het was Scholten die
aandrong op het zenden van een adres aan de Rijkscommissaris (oktober
1940), waarin werd verzocht af te zien van discriminerende maatregelen
tegen joodse ambtenaren. Hij zag de universiteit niet als een
vakschool, waar alleen wetenschap werd beoefend, maar als een centrum
van geestelijk leven van ons volk. Ook heeft hij een leidinggevende rol
gespeeld in de Nederlandse oecumene. In 1940 riep de Algemene Synode
als adviesorgaan van het kerkbestuur de Commissie Kerkelijk Overleg
bijeen, die in augustus van dat jaar werd ge&amp;iuml;nstalleerd. De
voornaamste werkgroep van deze Commissie was de Werkgroep Kerk en
Overheid, die door belangrijke adviezen en richtlijnen de houding van
de Hervormde kerk tegenover maatregelen van Duitse instanties in grote
mate mede heeft bepaald. Scholten was hiervan voorzitter. Op 31 oktober
1941 vond de eerste ontmoeting plaats tussen Scholten, sinds 1941
voorzitter van het Convent van Kerken, en de aartsbisschop mgr. J. de
Jong. Voorgesteld werd een memorandum te overhandigen aan de toenmalige
secretaris-generaal van Justitie, de NSB'er J.J. Schrieke, teneinde
een gesprek te bewerkstelligen met de Rijkscommissaris A. Seyss-Inquart
over de jodenvervolging, de rechtsverkrachting en het opdringen van een
nationaal-socialistische levensbeschouwing. Scholten zou dit memorandum
mondeling toelichten, maar daar hij enige dagen voor het te houden
gesprek op 17 februari 1942 gearresteerd en naar Zuid-Limburg
(Valkenburg) verbannen was, trad prof. W.J. Aalders als woordvoerder
op. Later in 1942 kreeg Scholten een gedwongen verblijfplaats op de
Veluwe aangewezen, waar hij in zijn buitenhuis te Hulshorst nog veel
heeft kunnen doen voor het vaderland en de Ned. Hervormde Kerk. Op de
vervanging van het reglement van 1816 door een door de Ned. Herv. Kerk
zelf opgestelde en aanvaarde kerkerde (1951) heeft Scholten, o.m. door
het voorzitterschap van de Reorganisatie-Commissie der Ned. Herv. Kerk,
grote invloed gehad. Alle oorlogsjaren door stond Scholten vooraan
wanneer de gewetensvrijheid en de beginselen van de Nederlandse
samenleving in het geding kwamen. Zo zou hij op 14 september 1940
tijdens een grote bijeenkomst, door de plaatselijke afdeling van de
Liberale Staatspartij belegd, te zamen met H.B. Wiardi Beekman en B.M.
Telders het woord voeren. De samenkomst werd verboden, de redevoeringen
kwamen evenwel in een brochure, getiteld 
&lt;em&gt;Den Vaderlant ghetrouwe&lt;/em&gt;

uit en werden in duizendtallen verkocht. Later had hij de leiding in de
zg. groep-Scholten, die zich met problemen betreffende de bezetting en
het naoorlogse Nederland bezighield en personen van verschillende
politieke en godsdienstige signatuur telde.&lt;/p&gt;
&lt;p&gt;Uit deze en een aantal illegale groepen ontstond na de bezetting de
Nationale Adviescommissie, waarvan Paul Scholten op 20 juli 1945 het
voorzitterschap aanvaardde, en die o.a. tot taak had voorstellen te
doen voor de benoeming van de leden van het Noodparlement. Scholten
werd - toen nog lid van de CHU zonder binding aan het
Christelijk-Historische programma - benoemd in de Eerste Kamer. Na
enige tijd trad hij uit de CHU. Zijn politieke voorkeur ging toen uit
naar de in februari 1946 geconstitueerde PvdA. Zijn plotselinge dood
tijdens een reis naar de Verenigde Staten maakte een einde aan dit
veelzijdige leven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-P. Scholten in het Nationaal Archief te 's-Gravenhage; Archief-P. Scholten in het Universiteitsmuseum te Amsterdam.
&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de bibliografie&amp;euml;n van R.J. Polak, in Paul Scholten, 
&lt;em&gt;Rede uitgesproken ter gelegenheid van zijn afscheid als
hoogleraar...&lt;/em&gt;

(Zwolle, 1946) 45-70 en C. Kraus-de Vos van Steenwijk, in Paul
Scholten, 
&lt;em&gt;Verzamelde Geschriften,&lt;/em&gt;

samengesteld door G.J. Scholten e.a. (Zwolle, 1954) IV, 365-385.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.H. Bregstein, in 
&lt;em&gt;Nederlands Juristenblad&lt;/em&gt;

20 (1945) 387-389; Vogelaar, in 
&lt;em&gt;Propria Cures. Amsterdamsch Studenten Weekblad sinds 1890&lt;/em&gt;

56 (1946) 34 (10 mei) 1; A. Pitlo, in 
&lt;em&gt;Het Parool&lt;/em&gt;

van 3 mei 1946; E.M. Meijers, in 
&lt;em&gt;Jaarboek van de Koninklijke Nederlandse Akademie van Wetenschappen
1947-1948,&lt;/em&gt;

199-215; J. Wiarda, in 
&lt;em&gt;Ars Aequi&lt;/em&gt;

20 (1971) 304-312, waarin verdere litteratuur wordt genoemd; G. van
Roon, 
&lt;em&gt;Protestants Nederland en Duitsland 1933-1941&lt;/em&gt;

(Utrecht [enz., 1974]); 'Herdenkingsnummer Paul Scholten', in 
&lt;em&gt;WPNR&lt;/em&gt;

106 (1975) 5314 (30 augustus).&lt;/p&gt;

&lt;a href='igedeelte'&gt;I: &lt;/a&gt;&lt;i&gt;Kleurrijke Professoren&lt;/i&gt;, onder red. van Ellinoor Bergvelt e.a. (Amsterdam 2007) 103. [Portret: Jacob (Bob) Bruyn, 1945].



&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

