<biodes version="1.0">
  <fileDesc>
    <title>Mulderije, Hendrik (1896-1970)</title>
    <ref target="http://resources.huygens.knaw.nl/bwn1880-2000/lemmata/bwn5/mulderije"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mulderije</idno>
    <persName><name type="geslachtsnaam">Mulderije</name>, Hendrik</persName>
    <sex value="1"/>
    <event type="birth" when="1896"/>
    <event type="death" when="1970"/>
    <state type="occupation">jurist</state>
    <state type="occupation">bestuurder</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/mulderij.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mulderije, Hendrik&lt;/strong&gt;, jurist, minister en bestuurder (Zutphen 4-1-1896 - Amsterdam 18-3-1970). Zoon van Hendrik Mulderije, makelaar in assuranti&amp;euml;n, en
  Adriana Maria Maris. Gehuwd op 27-5-1930 met Geertruida Louisa
  Verloop (geb. 1906). Uit dit huwelijk werden 2 zoons en 2
  dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/mulderij.jpg' alt='afbeelding van Mulderije, Hendrik'&gt;Hendrik Mulderije was de jongste van drie broers in een
    redelijk gegoed, Nederlands-hervormd gezin. De opvoeding was
    niet bijzonder streng. Hendrik doorliep het Stedelijk Gymnasium
    in zijn geboorteplaats en vertrok in 1914 naar Utrecht om
    Nederlands recht te studeren. Op 18 december 1919 promoveerde
    hij op 37 stellingen, die vrijwel alle terreinen van het recht
    bestreken, vooral het procesrecht.&lt;/p&gt;
&lt;p&gt;Al in juni 1919 had Mulderije zich in Amsterdam als advocaat
    en procureur gevestigd ten kantore van G.H.A. Grosheide en
    D.W.O.A. Schut, zijn latere associ&amp;eacute;s. Tot 1968 zou hij er
    de advocatuur blijven uitoefenen. Mulderije was gespecialiseerd
    in binnenvaartrecht, vennootschapsrecht en het
    verzekeringswezen. Hij combineerde een algemene praktijk met de
    uitoefening van een wisselend aantal secretariaten op het
    gebied van handel en nijverheid. Stagiaires prezen zijn
    evenwichtigheid, doortastendheid en uitgebreide juridische
    kennis. In Amsterdam ontmoette hij de gegoede notarisdochter
    Geertruida Verloop, met wie hij in 1930 trouwde.&lt;/p&gt;
&lt;p&gt;In 1929 meldde Mulderije zich als lid van de Christelijk
    Historische Unie (CHU). Negen jaar later werd hij voorzitter
    van de Kamerkring Amsterdam. Als zodanig had hij persoonlijk
    contact met politiek leider H.W. Tilanus. In 1953 werd hij lid
    van het hoofdbestuur van de CHU. Op het terrein van de politiek
    grossierde Mulderije in bestuursfuncties.&lt;/p&gt;
&lt;p&gt;Mulderije was ook bijzonder actief in de Nederlandse
    Hervormde Kerk. Tilanus typeerde hem eens als een 'uitgesproken
    orthodox hervormde'. In de jaren dertig werd hij actief in het
    Nederlandsch Hervormd Verbond tot Kerkherstel, dat zich sterk
    maakte voor een centralistische kerkorde, waarin belijdenis,
    gezag en leertucht in het middelpunt stonden. Een mede door het
    Verbond opgesteld reorganisatievoorstel werd in 1939 door de
    Generale Synode verworpen. Na 1945 woei de wind uit een andere
    richting. Het voorstel werd bijgeschaafd en mondde uit in een
    nieuwe kerkorde, die op 1 mei 1951 in werking trad. Tijdens de
    Duitse bezetting was Mulderije lid van de werkgroep Kerk en
    Overheid van de Nederlandsche Hervormde Kerk. Deze werkgroep
    nam het initiatief voor krachtige protestbrieven namens de Kerk
    tegen de bezetter.&lt;/p&gt;
&lt;p&gt;Van 15 maart 1951 tot 2 september 1952 was Mulderije
    minister van Justitie in het tweede kabinet-Drees. Bij deze
    benoeming heeft CHU-leider Tilanus waarschijnlijk een grote rol
    gespeeld. Mulderije genoot op dat moment geen landelijke
    bekendheid. Hij was een hoog gewaardeerd jurist en bestuurder
    in Amsterdam, geen uitgesproken politiek figuur.
    Kabinetsformateur C.P.M. Romme, zelf jarenlang advocaat in
    Amsterdam, kende zijn reputatie. Mulderije was rechtlijnig en
    vasthoudend. Een confrontatie ging hij niet uit de weg. Hij
    liet zich gelden wanneer hem iets niet zinde en wist zijn
    bestuursbevoegdheden dan goed te gebruiken.&lt;/p&gt;
&lt;p&gt;Met de komst van Mulderije op Justitie werd een harde,
    conservatieve lijn ingezet, die nogal afweek van het beleid van
    zijn voorgangers. Bij het gratiebeleid ten aanzien van
    oorlogsmisdadigers wilde de minister niet dat barmhartigheid
    prevaleerde boven rechtvaardigheid. Ondanks toenemende
    internationale druk - niet alleen van Duitsland, maar ook van
    de Verenigde Staten en Groot-Brittanni&amp;euml;, die de verslagen
    vijand zo snel mogelijk in de Noord-Atlantische
    Verdragsorganisatie wilden opnemen - was Mulderije niet bereid
    doodvonnissen om te zetten in (levenslange) gevangenisstraffen
    in die gevallen waarin hij dat zelf niet verdedigen kon. De
    diplomatieke stappen van de Duitse Bondsrepubliek vond hij
    zelfs volkomen misplaatst. Mulderije besloot het gratieverzoek
    af te wijzen van de Nederlander A.J. Pieters, voor wie pas in
    tweede instantie de doodstraf was gevorderd, waarmee hij de
    richtlijnen van zijn voorganger doorbrak. Het vonnis werd in
    maart 1952 voltrokken. Hij weigerde ook gratie te verlenen aan
    de ter dood veroordeelde Duitser W.P. Lages, zoals koningin
    Juliana wenste. Het gratieverzoek zou wachten op het advies tot
    omzetting in levenslang van Mulderije's opvolger, L.A. Donker,
    in 1952.&lt;/p&gt;
&lt;p&gt;Het geval-Lages was de belangrijkste reden waarom Mulderije
    in 1952 niet opnieuw voor een ministerschap in aanmerking kwam,
    maar niet de enige. Zo trad hij hard op tegen voetbalpools en
    roulette, hoewel het kabinet in meerderheid v&amp;oacute;&amp;oacute;r
    toelating was. Zijn katholieke ambtgenoten streek hij tegen de
    haren in door in de ministerraad te protesteren tegen het
    houden van een processie in Breda, wat formeel in strijd was
    met het grondwettelijk processieverbod. Bij de behandeling van
    een nieuwe gevangeniswet kwam het tot een flinke botsing met
    een aantal Kamerleden, toen de minister humanistische
    verzorging van gevangenen afwees, omdat hij vond dat het
    humanisme de gevangenen 'stenen voor brood' bracht. Mulderije
    heeft verder weinig kans gezien om zijn idee&amp;euml;n in
    wetgeving neer te leggen. De grote wetten die hij door het
    parlement loodste - Beginselenwet gevangeniswezen,
    Pleegkinderenwet - waren bijna volledig voorbereid door zijn
    voorgangers. In een korte periode had Mulderije zich met zijn
    krachtige, maar stroeve en eigenzinnige optreden niet populair
    gemaakt bij een aantal van zijn collega's en een groot deel van
    het parlement. Zijn partijgenote het Tweede-Kamerlid jkvr.
    C.W.I. Wttewaall van Stoetwegen schreef zelfs in een
    necrologie: 'ik geloof niet dat er velen zijn die weten wat
    Mulderije in dat ene jaar van zijn ministerschap heeft
    uitgedragen tegen ieders mening in'.&lt;/p&gt;
&lt;p&gt;Van 1950 tot 1970 - onderbroken door zijn ministerschap -
    was Mulderije voorzitter van het Interkerkelijk Overleg in
    Radio-aangelegenheden (IKOR). Hij vervulde deze functie op
    behoudende en autoritaire wijze. Vanwege zijn connecties wist
    Mulderije veel gedaan te krijgen. Onder zijn leiding verbreedde
    de organisatie zich, maar van verdieping van haar beperkte
    'kerkelijke' opdracht zou - althans naar het oordeel van
    critici - geen sprake zijn geweest: wel kerkdiensten,
    bijbelvertellingen en catechese, maar geen maatschappelijk
    engagement. Dit leidde in de jaren zestig tot verschillende
    botsingen met jonge, ge&amp;euml;ngageerde programmamakers.&lt;/p&gt;
&lt;p&gt;Mulderije publiceerde tot zijn dood met enige regelmaat in
    juridische vakbladen. Opvallend waren een aantal artikelen
    waarin het juridische het kerkelijke raakte: over ontzetting
    uit het kerkelijk ambt, het processieverbod en over de ethische
    problemen rond het plaatsen van kernwapens.&lt;/p&gt;
&lt;p&gt;Het Amsterdamse bedrijfsleven, de (privaat)rechtswetenschap,
    de Nederlandse Hervormde Kerk, de CHU en het IKOR hebben in
    ruime mate kunnen profiteren van de bestuurlijke en
    intellectuele talenten van Hendrik Mulderije. Hoewel de vorm en
    de verpakking vaak modern waren, was dat bij de inhoud meestal
    niet het geval. De traditionele christelijke waarden en
    (rechts)zekerheden bleven uitgangspunt. Mulderijes afkeer om
    water bij de wijn te doen en zijn autocratische bestuursstijl
    bezorgden hem grote moeilijkheden tijdens zijn ministerschap en
    in de jaren zestig als IKOR-bestuurder. Dat hij advocaat was in
    hart en nieren, drukte een stempel op al zijn activiteiten.
    Zijn karakter versterkte dit nog: geschilpunten werden
    doorgaans vooraf scherp geformuleerd. Dit leverde duidelijkheid
    op, maar ook problemen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Aanvaring, aanrijding en hulploon&lt;/em&gt;

    (Haarlem 1931); 
    &lt;em&gt;Herziening der kerkorde. Naar het herstel der kerk&lt;/em&gt;

    (Wageningen 1936); 
    &lt;em&gt;De herziene 'erfpachtsvoorwaarden voor industrieele
    doeleinden' der gemeente Amsterdam&lt;/em&gt;

    (Amsterdam 1938); '''Behoeft de wettelijke regeling van de
    burgerrechtelijke aansprakelijkheid wegens het veroorzaken van
    dood of lichamelijk letsel, wijziging?''. Praeadvies', in 
    &lt;em&gt;Handelingen der Nederlandsche Juristen-vereeniging&lt;/em&gt;

    70 (1940) II, 81-156; 'Processieverbod en Grondwetsherziening',
    in 
    &lt;em&gt;Nederlands Juristenblad&lt;/em&gt;

    30 (1955) 321-329 en 1001-1002; 'Vreemdelingenrecht', in 
    &lt;em&gt;Mededelingen van de Nederlandse Vereniging voor
    Internationaal recht&lt;/em&gt;

    36 (maart 1956) 4-26; 'Een Ombudsman voor Nederland?', in 
    &lt;em&gt;Nederlands Juristenblad&lt;/em&gt;

    41 (1966) 45-51 en 
    &lt;em&gt;ibidem&lt;/em&gt;

    45 (1970) 72-78 en 104-111.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door C.W.I. Wttewaall
  van Stoetwegen, in 
  &lt;em&gt;De Nederlander. Christelijk Historisch Weekblad&lt;/em&gt;

  , 27-3-1970 en Th. Limperg, in 
  &lt;em&gt;Advocatenblad&lt;/em&gt;

  50 (1970) 185-188: A.D. Belinfante, 
  &lt;em&gt;In plaats van bijltjesdag. Geschiedenis van de Bijzondere
  Rechtspleging na de Tweede Wereldoorlog&lt;/em&gt;

  (Assen 1978); B.V.A. R&amp;ouml;ling, 'Het na-oorlogse gratiebeleid
  ten aanzien van politieke delinquenten', in 
  &lt;em&gt;Nederlands Juristenblad&lt;/em&gt;

  54 (1979) 317-322; Peter Romijn, 
  &lt;em&gt;Snel, streng en rechtvaardig. Politiek beleid inzake de
  bestraffing en reclassering van 'foute' Nederlanders,
  1945-1955&lt;/em&gt;

  ([Houten] 1989); 
  &lt;em&gt;Van geloof, hoop en liefde. Vijftig jaar interkerkelijke
  omroep in Nederland, 1946-1996&lt;/em&gt;

  . Onder red. van J.C.H. Blom [e.a.] (Kampen [etc.] 1996); 
  &lt;em&gt;Het kabinet-Drees-II, 1951-1952. In de schaduw van de
  Koreacrisis&lt;/em&gt;

  . Onder red. van J.J.M. Ramakers (Nijmegen 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Peter Romijn, 
  &lt;em&gt;Snel, streng en rechtvaardig. Politiek beleid inzake de
  bestraffing en reclassering van `foute' Nederlanders,
  1945-1955&lt;/em&gt;

  ([Houten] 1989) 248 [Mulderije in 1951].&lt;/p&gt;
&lt;p&gt;Johan van Merri&amp;euml;nboer&lt;/p&gt; 
&lt;dtml-var bwn_footer&gt;</text>
  </biography>
</biodes>

