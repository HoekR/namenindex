<biodes version="1.0">
  <fileDesc>
    <title>Egmond, Pieter van (1912-1982)</title>
    <ref target="http://resources.huygens.knaw.nl/bwn1880-2000/lemmata/bwn5/egmond"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">egmond</idno>
    <persName><name type="geslachtsnaam">Egmond</name>, Pieter van</persName>
    <sex value="1"/>
    <event type="birth" when="1912"/>
    <event type="death" when="1982"/>
    <state type="occupation">musicus</state>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/egmond.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Egmond, Pieter van&lt;/strong&gt;, organist en dirigent (Amsterdam 14-4-1912 - Den Helder 11-5-1982). Zoon van Pieter van Egmond, banketbakker, en Adriana Selle.
  Gehuwd op 12-5-1936 met Sophia Georgina Anna Funke (bekend onder
  de naam Inge Roos) (1913-1987). Uit dit huwelijk werden geen
  kinderen geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/egmond.jpg' alt='afbeelding van Egmond, Pieter van'&gt;Als de op een na jongste van vijf kinderen in het streng
    hervormde gezin van een Amsterdamse bakker ontving de zesjarige
    Piet van Egmond zijn eerste muziekonderricht van Wouter
    Westerhoud, de organist van de Oranjekerk in de hoofdstad.
    Nadat deze hem de beginselen van het orgel- en pianospel had
    bijgebracht, werd Anton Tierie, docent aan de Muziekschool van
    het Amsterdamsch Conservatorium, zijn leraar. In 1926 vond het
    eerste, min of meer openbare, optreden van Van Egmond plaats,
    waarbij hij als veertienjarige pianist de slotavonden van
    lezingen van de destijds bekende predikant en latere hoogleraar
    M.J.A. de Vrijer muzikaal opluisterde.&lt;/p&gt;
&lt;p&gt;In meer dan &amp;eacute;&amp;eacute;n opzicht was 1927 een belangrijk
    jaar voor Van Egmond. Hij behaalde zijn ULO-diploma, hij gaf
    zijn eerste offici&amp;euml;le orgelconcert - in de Oude Kerk in
    Amsterdam - en hij deed met succes toelatingsexamen voor het
    conservatorium. De musicus in spe koos als hoofdvak orgel en
    kwam daarmee onder de hoede van Cornelis de Wolf. Zijn
    einddiploma orgel behaalde hij in 1930 cum laude, het
    solistenexamen orgel in 1931 en het einddiploma piano weer een
    jaar later.&lt;/p&gt;
&lt;p&gt;Zijn faam als bekwaam begeleider - onder meer als organist
    van de Elthetokerk van 1929 tot 1930 en de Lutherkapel van 1930
    tot 1937, beide in Amsterdam - en als organist bij de
    'Morgenwijdingen' van de AVRO was Van Egmond blijkbaar
    vooruitgesneld. Nauwelijks had hij zijn laatste examens aan het
    conservatorium afgelegd of in 1933 werd hij reeds benoemd tot
    organist van het Amsterdamse Concertgebouw. Vooral de 
    &lt;em&gt;Matth&amp;auml;us-Passion&lt;/em&gt;

    van J.S. Bach, die elk jaar op Palmzondag in het Concertgebouw
    werd uitgevoerd, maakte op de jonge musicus grote indruk, die
    nog werd versterkt door de sterk romantische visie die Willem
    Mengelberg, de toenmalige eerste dirigent van het
    Concertgebouworkest, op dit werk had. Ofschoon Van Egmonds
    eigen lezing van de 
    &lt;em&gt;Matth&amp;auml;us-Passion&lt;/em&gt;

    door hemzelf niet als 'romantisch', maar als 'dramatisch' werd
    betiteld, was hij wel degelijk door Mengelberg be&amp;iuml;nvloed:
    beiden interpreteerden de muziek vanuit de woordtekst, en
    speciaal Van Egmond beschouwde het werk als een
    geloofsgetuigenis.&lt;/p&gt;
&lt;p&gt;Omdat zijn baan bij het Concertgebouw niet bepaald een
    vetpot was, bekleedde Van Egmond gelijktijdig andere functies,
    hetgeen soms tot conflicten leidde. Zo was hij in 1941 enige
    tijd bioscooporganist in het hoofdstedelijke City-theater,
    hetgeen de kerkenraad van de Hersteld Evangelisch-Lutherse
    Gemeente in Amsterdam maar matig kon waarderen. Het betekende
    uiteindelijk Van Egmonds ontslag als organist van de
    Kloveniersburgwalkerk, waar hij in 1937 Jan Zwart was
    opgevolgd. Lang zonder 'eigen' orgel was hij overigens niet: in
    de Willem de Zwijgerkerk en bij de Bachzaal-gemeente - voor
    diensten voor buitenkerkelijken - werd hij met open armen
    binnengehaald.&lt;/p&gt;
&lt;p&gt;Tijdens de Duitse bezetting was Van Egmond, zoals de meeste
    leden van het Concertgebouworkest, lid van de Nederlandsche
    Kultuurkamer, een beslissing die min of meer voortkwam uit
    na&amp;iuml;ef opportunisme. Hij trad enige malen op ten behoeve
    van de Winterhulp en de hieraan verwante Nederlandsche
    Volksdienst. Voor de laatstgenoemde organisatie componeerde hij
    de 
    &lt;em&gt;Volksdienstmars&lt;/em&gt;

    , die door hem onder meer bij een concert in maart 1942 ten
    gehore werd gebracht. Na de bezetting werd Van Egmond op 6
    september 1945, bij de zuivering van kunstenaars, door de
    Eereraad voor de Muziek een dirigeerverbod voor drie jaar
    opgelegd. Nadat de musicus hiertegen in beroep was gegaan,
    bekortte de Centrale Eereraad op 17 augustus 1946 de straf tot
    5 mei 1947. Omdat de 'musica sacra' buiten de Kultuurkamer
    viel, mocht hij als kerkorganist blijven optreden.&lt;/p&gt;
&lt;p&gt;Vanaf 1948 verzorgde Van Egmond opnieuw vele orgelconcerten
    voor de radio, thans in opdracht van de NCRV. Ofschoon hij zich
    zeer bij die omroep thuisvoelde, kreeg hij er tot zijn spijt
    nooit een vast dienstverband. Tot 1966 nam hij wekelijks een
    'populaire orgelbespeling' voor zijn rekening. Het adjectief
    'populair' maakte duidelijk dat niet alleen de 'echte'
    orgelliteratuur, maar dat ook transcripties van symfonisch
    repertoire, aria's en salonmuziek werden gespeeld. Het
    merendeel van deze concerten kwam vanuit de Amsterdamse
    Prinsessekerk, maar dat werd in de aankondigingen vaak
    verzwegen om luisteraars die moeite hadden met het spelen van
    lichte muziek op een kerkorgel, niet te zeer voor het hoofd te
    stoten. Ook reisde Van Egmond tussen november 1957 en oktober
    1963 naar Londen, waar hij op het grote BBC-concertorgel in de
    Jubilee Chapel in totaal 68 uitzendingen opnam.&lt;/p&gt;
&lt;p&gt;Daarnaast bleef Van Egmond ook een groot promotor van het
    klassieke orgelrepertoire. Hij bespeelde daartoe orgels in
    kerken in het gehele land, en vele malen verscheen zijn
    karakteristieke hoofd met het halflange, blond golvende haar in
    de omroepbladen, wanneer hij met deze 'gewone' concerten voor
    de NCRV-radio optrad. Het overwegend romantische karakter van
    de concertprogramma's mag kenmerkend voor de musicus Van Egmond
    heten, hoewel hij praktisch de gehele orgelliteratuur
    beheerste. De NCRV verleende hem daarenboven belangrijke
    opdrachten, door hem een aantal grote orgelwerken van Bach,
    C&amp;eacute;sar Franck, Charles-Marie Widor, Max Reger en Julius
    Reubke op orgels in Parijs, Kopenhagen en Keulen te laten
    opnemen.&lt;/p&gt;
&lt;p&gt;Een onmisbare hulp bij al deze activiteiten was voor Van
    Egmond sinds oktober 1945 zijn particulier secretaresse,
    Jeanette ('Nettie') Spies. Niet alleen hield zij zijn
    concertagenda en correspondentie bij, maar tevens assisteerde
    'juffrouw Spies' haar werkgever bij de concerten als
    registrante. Getwee&amp;euml;n reisden zij in Van Egmonds
    deux-chevauxtje door het land, waarbij 's zomers dikwijls vijf
    concerten per week werden gegeven.&lt;/p&gt;
&lt;p&gt;Vaste onderdelen van de concerten van Van Egmond - en ook
    van de kerkdiensten waarin hij speelde - waren zijn
    improvisaties over bekende geestelijke liederen, waarbij hij
    zich ook hier weer sterk door de liedtekst liet leiden.
    Gezangen als 'Ruwe stormen mogen woeden' kon hij, op zijn
    geheel eigen wijze, muzikaal uitbeelden, met inbegrip van de
    storm en de (nood)klokken. Hij werd hierom door de gemiddelde
    orgelliefhebber bewonderd, terwijl anderen - vooral zijn
    vakcollega's - weliswaar zijn verbluffende technische
    vaardigheid en muzikaliteit erkenden, maar voor dit
    populariserend gebruik van het orgel weinig waardering
    hadden.&lt;/p&gt;
&lt;p&gt;Behalve organist was Van Egmond ook dirigent. Met het door
    hem in 1933 opgerichte Amsterdams Oratoriumkoor, voerde hij in
    de jaren vijftig en zestig tientallen keren - in het
    Concertgebouw en in het Zeeuws-Vlaamse Aardenburg - de 
    &lt;em&gt;Matth&amp;auml;us-Passion&lt;/em&gt;

    uit. Daarnaast dirigeerde hij in de late jaren dertig het
    AVRO-Morgenwijdingskoor en van 1957 tot 1959 de Koninklijke
    Mannenzangvereniging 'Apollo' te Amsterdam. In 1950 richtte Van
    Egmond een klein vocaal ensemble op, dat - na enkele
    naamswijzigingen - als 'Dubbelkwartet' enige bekendheid zou
    vergaren met het uitvoeren van voornamelijk Engelstalig
    geestelijk repertoire. Het gezelschap, waartoe ook Van Egmonds
    echtgenote - bekend onder de naam Inge Roos - behoorde, trad
    geregeld voor de NCRV-microfoon op, tot het in 1967 werd
    opgeheven.&lt;/p&gt;
&lt;p&gt;Als kerkorganist bleef Van Egmond enigszins zoekende. Aan
    verschillende Amsterdamse kerken was hij verbonden - naast de
    eerdergenoemde ook nog tot 1967 aan de Thomaskerk -, maar omdat
    niet iedereen van zijn romantisch-vrome inslag gecharmeerd was
    en hij liturgische veranderingen niet bepaald kon waarderen,
    zocht hij zijn muzikale heil na enige tijd weer ergens anders.
    Van 1967 tot 1971 was hij verbonden aan de gereformeerde
    Wilhelminakerk in Haarlem en daarna - tot eind 1978 - aan de
    Grote Kerk te Apeldoorn. Daarnaast was Van Egmond bijna 25
    jaar, van 1956 tot 1979, organist bij de middagpauzediensten
    van de Stichting 'Alle-Dag-Kerk', die in de kerk aan het
    Amsterdamse Begijnhof werden gehouden, en speelde hij vele
    jaren 's zondagsavonds in de Oude Lutherse Kerk aan het Spui in
    'diensten voor belangstellenden'. Bij zijn 50-jarig
    organistenjubileum in 1977 werden voor het laatst opnamen van
    zijn orgelspel gemaakt, die op 13 november van dat jaar werden
    uitgezonden. Hij overleed vijf jaar later in een Helders
    verzorgingstehuis, na een moeilijke levensavond, een gevolg van
    de ziekte van Alzheimer.&lt;/p&gt;
&lt;p&gt;Bijzonder opvallend waren Van Egmonds hobby's naast de
    muziek. Zo bezat hij een imposante collectie speelgoedtreinen.
    Zijn belangstelling voor de elektrotechniek was zo groot, dat
    hij in de tuin achter zijn huis aan de Amsterdamse Koninginneweg
    een dieselaggregaat had gebouwd, zodat - mocht in Amsterdam de
    stroom uitvallen - in elk geval hij van licht en warmte was
    verzekerd.&lt;/p&gt;
&lt;p&gt;Piet van Egmond heeft veel tot de popularisering van het
    orgel en de orgelmuziek bijgedragen. Hij trok zich daarbij
    niets aan van telkens veranderende opvattingen over bepaalde
    muziekperiodes, want 'muziek moet van binnenuit komen ... en
    dan speel ik, ik zou bijna zeggen, zoals God het me ingeeft.
    Dan is preek, spelen en zingen &amp;eacute;&amp;eacute;n groot en machtig
    geheel. Daar leef ik in; daar leef ik voor!' (Valkenburg). Voor
    Van Egmond als organist was niets te moeilijk: 'Hij kon alles
    uit een orgel halen en alles op een orgel uithalen' (Klei).
    Door bewonderaars bewierookt, door critici verguisd - Piet van
    Egmond leerde ermee leven, ofschoon hij er niet van hield een
    bepaald stempel opgedrukt te krijgen. Hij wenste een 'allround'
    musicus te zijn, voor wie er maar twee soorten muziek
    bestonden, goede en slechte, 'en de goede muziek moet je
    spelen'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Geluidsbanden en bescheiden betreffende Van Egmond bij
  de 'Stichting Piet van Egmond Documentatiecentrum' te
  Baarn.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Aad van der Veen,
  in 
  &lt;em&gt;Haagsche Courant&lt;/em&gt;

  , 13-5-1982 en door A.J. Klei, in 
  &lt;em&gt;Trouw&lt;/em&gt;

  , 13-5-1982: interview, in 
  &lt;em&gt;De Telegraaf&lt;/em&gt;

  , 18-12-1951; interview door R.N. Degens, in 
  &lt;em&gt;Trouw&lt;/em&gt;

  , 26-3-1966; interview door A.J. Klei, 
  &lt;em&gt;ibidem&lt;/em&gt;

  , 4-10-1967; interview door Rik Valkenburg, in 
  &lt;em&gt;Koers&lt;/em&gt;

  , 24-3-1970; 'Piet van Egmond', in G. Puchinger, 
  &lt;em&gt;Christen en kunst&lt;/em&gt;

  (Delft 1971) 273-300; 
  &lt;em&gt;Piet van Egmond, 1912-1982&lt;/em&gt;

  . Samengest. door Gerco A. Schaap (Amersfoort 1987); Gerco A.
  Schaap, 'Piet van Egmond en de NCRV. Een aanvulling op
  herinneringen van Klaas Bartlema', in 
  &lt;em&gt;Organist&amp;amp;Eredienst&lt;/em&gt;

  60 (1994) 174-178; Cor L. Doesburg, 
  &lt;em&gt;Orgels bij de omroep in Nederland&lt;/em&gt;

  (Naarden 1996).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  G. Puchinger, 
  &lt;em&gt;Christen en kunst&lt;/em&gt;

  (Delft 1971) tegenover p. 288.&lt;/p&gt;
&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

