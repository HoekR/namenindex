<biodes version="1.0">
  <fileDesc>
    <title>Hellinga, Wytze [Gs] (1908-1985)</title>
    <ref target="http://resources.huygens.knaw.nl/bwn1880-2000/lemmata/bwn3/hellinga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hellinga</idno>
    <persName><name type="geslachtsnaam">Hellinga</name>, Wytze [Gs]</persName>
    <sex value="1"/>
    <event type="birth" when="1908"/>
    <event type="death" when="1985"/>
    <state type="occupation">taalkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HELLINGA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hellinga, Wytze [Gs]&lt;/strong&gt;, Neerlandicus, filoloog, biblioloog (Haarlem 20-12-1908 - Londen 16-3-1985).

  Zoon van Gerben Hellinga, directeur Haagse Schoolvereniging, en
  Taatske Zwart, schrijfster van kinderboeken. Gehuwd op 6-8-1936
  met Johanna Hendrika Riemens. Uit dit huwelijk werden 2 zoons en
  2 dochters geboren. Na echtscheiding (20-2-1973) gehuwd op
  8-5-1973 met Lotte Querido, curator bij de British Library te
  Londen. Zij hadden 1 zoon. 
  
&lt;img src=&amp;quot;images/HELLINGA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hellinga, Wytze [Gs]&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van vaderszijde stamde Hellinga uit een zeevarende familie.
    Omdat de zeilvaart een einde had genomen, had zijn grootvader
    voor het onderwijs gekozen en was schoolhoofd geworden te
    Kornwerd. Hellinga's vader trad in dit spoor. Hellinga's joodse
    grootvader van moederskant was een militante socialist, nauw
    bevriend met Pieter Jelles Troelstra, wiens vrouw, als
    schrijfster bekend onder de naam Nienke van Hichtum, Hellinga's
    moeder aanmoedigde in haar schrijfstersloopbaan. In het
    ouderlijk huis van Hellinga vloeiden de strakke orthodoxie in
    de rechtervleugel van de Nederlandse Hervormde Kerk en de
    strijdbare bewogenheid van het socialisme samen; binnen het
    geheelonthoudersgezin bestond een enigszins
    idealistisch-socialistische sympathie.&lt;/p&gt;
&lt;p&gt;Hellinga bezocht lagere scholen te Enkhuizen, Alkmaar en
    Amsterdam, volgde gedurende twee jaar de 1e Gem. HBS met 5-j.c.
    te Amsterdam en daarna het Nederlandsch Lyceum te
    's-Gravenhage, waar hij in 1928 slaagde voor het examen
    gymnasium-A. Na op 3 februari 1933 te Leiden het
    kandidaatsexamen in de Nederlandse taal- en letterkunde te
    hebben afgelegd bij J.H. Kern en A. Verweij zette hij zijn
    studie voort aan de Universiteit van Amsterdam. Daar behaalde
    hij op 1 november 1935 bij A.A. Verdenius, N.W. Posthumus en
    Hajo Brugmans het doctoraal diploma dat hem bevoegdheid
    verleende tot het geven van onderwijs in de Nederlandse taal-
    en letterkunde en de geschiedenis. Van 15 januari 1936 tot 29
    februari 1936 was hij leraar geschiedenis aan het Nederlandsch
    Lyceum te 's-Gravenhage. Na de benoeming van N.A. Donkersloot
    tot hoogleraar Nederlandse letterkunde aan de Amsterdamse
    universiteit volgde Hellinga deze per 15 mei 1936 op als leraar
    Nederlands aan het Lyceum Alpinum te Zuoz
    (Engadin-Zwitserland). Tijdens een verblijf in Nederland werd
    het gezin door de mobilisatie overvallen. Hellinga was van 28
    augustus 1939 tot 30 juni 1940 in militaire dienst.&lt;/p&gt;
&lt;p&gt;Vanaf 2 september 1940 tot aan zijn hoogleraarsbenoeming was
    Hellinga als leraar Nederlands verbonden aan een Openbare
    Handelsschool te Amsterdam. In deze periode nam hij het
    initiatief tot de Vijf Ponden Pers, een reeks van literaire
    teksten die door hem zorgvuldig werden geselecteerd, door Jan
    van Krimpen typografisch uitstekend verzorgd, en voor de
    Amsterdamse boekhandelaar A.A. Balkema gedrukt. In deze tijd
    verschenen van zijn hand in zeer kleine oplage de
    gedichtenbundels 
    &lt;em&gt;Perittos&lt;/em&gt;

    (1942), 
    &lt;em&gt;Dwalende&lt;/em&gt;

    (1943) en 
    &lt;em&gt;Dies noctesque&lt;/em&gt;

    (1943). De laatste oorlogsjaren was de reserveofficier Hellinga
    ondergedoken op de Veluwe. Bij de bevrijding meldde hij zich
    bij de Raad van Verzet; hij was gedurende een korte periode
    commandant van de Noord-Veluwe, Nunspeet, Doornspijk en
    Oldenbroek, en maakte in het kader van de zuiveringsactie deel
    uit van de Eereraad voor de Letterkunde.&lt;/p&gt;
&lt;p&gt;In 1945 werd Hellinga tijdelijk de plaatsvervanger van de
    zieke Verdenius, die hij per 16 september 1946 aan de
    Amsterdamse universiteit opvolgde met als leeropdracht 'De
    Nederlandsche taal en het Gothisch'. Op 16 december 1946 sprak
    hij zijn oratie 
    &lt;em&gt;De Neerlandicus als taalkundige&lt;/em&gt;

    uit, zijn ambt aanvaardend als 'hoogleraar in de Nederlandse
    taalkunde'. Zijn leeropdracht onderging enkele malen wijziging.
    Nadat in 1955 het Gothisch ervan was losgemaakt, luidde zij van
    1966 tot 1969 'Nederlandse taalkunde, in het bijzonder de
    geschiedenis van de Nederlandse taal en de filologische
    hulpwetenschappen', en van 1969 tot 1978 'Neofilologische
    kritiek en hermeneutiek in verband met de toegepaste
    hulpwetenschappen'. De laatste verandering hing ten nauwste
    samen met Hellinga's vertrek uit het Instituut voor
    Neerlandistiek. De weinig toegankelijke, autoritaire en
    gevreesde hoogleraar voor sommigen, de inspirerende docent en
    stimulerende leermeester voor anderen, getekend in de roman van
    J.J. Voskuil: 
    &lt;em&gt;Bij nader inzien&lt;/em&gt;

    (Amsterdam, 1963), die ook in de omgang met zijn collegae nogal
    eens driftig en uiterst kribbig uit de hoek kwam, vond daar met
    zijn weinig flexibele opvattingen omtrent autoriteit, traditie,
    onderwijs en wetenschapsbeoefening geen plaats meer. Zijn
    wetenschappelijk onderkomen werd het nieuw opgerichte Instituut
    voor Neofilologie en Neolatijn. Aan het einde van zijn
    universitaire loopbaan werd hij in 1978 door wetenschappelijke
    vrienden en oudleerlingen uitgeluid, waarbij hem de magistrale 
    &lt;em&gt;Feestbundel Hellinga&lt;/em&gt;

    (eerst in 1980 gepubliceerd) werd aangeboden, bewijs van het
    grote respect dat men Hellinga in de wereld van de
    boekwetenschap toedroeg. Toen had hij in feite de Amsterdamse
    universiteit al enige jaren verlaten om, hoewel hij ziek was,
    zich in Londen nog aan wetenschappelijk onderzoek te wijden.
    Vanaf 1969 was Hellinga lid van de Koninklijke Nederlandse
    Akademie van Wetenschappen.&lt;/p&gt;
&lt;p&gt;
  &lt;em&gt;De opbouw van de algemeen beschaafde uitspraak van het
    Nederlands&lt;/em&gt;

    , het proefschrift waarop Hellinga op 8 juli 1938 cum laude bij
    Verdenius promoveerde, getuigt, behalve van Hellinga's
    filologische scholing, van zijn zelfstandigheid en van zijn
    belangstelling voor de geschiedenis van de moedertaal: zich
    afzettend tegen de heersende expansietheorie van de
    dialectgeografie trachtte hij, op grond van gegevens uit een
    groot aantal bronnen, een beschrijving te geven van en een
    verklaring te leveren voor het ontstaan van (enkele elementen
    in) het algemeen Nederlands. Verscheidene andere bijdragen
    waarin Hellinga zieh bezighield met de geschiedenis van het
    Nederlands &amp;eacute;n van het Fries, gingen vooraf aan of volgden
    op deze dissertatie, waarmee een aantal ervan is heruitgegeven
    in 
    &lt;em&gt;Bijdragen tot de geschiedenis van de Nederlandse
    taalcultuur&lt;/em&gt;

    (1968). Uit verschillende van zijn publikaties en uit onder
    zijn leiding tot stand gebrachte taalkundige proefschriften
    blijkt dat hij niet geheel wars was van vernieuwingen in de
    taalkunde. Maar hij bleef zich stellen op het zuiver
    lingu&amp;iuml;stische standpunt, ook in 
    &lt;em&gt;Kreatiewe analise van taalgebruik&lt;/em&gt;

    (1955), dat hij samen met H. van der Merwe Scholtz publiceerde.
    In dit boek zijn de opvattingen omtrent doelstelling en methode
    van een lingu&amp;iuml;stische stilistiek, gebaseerd op A.J.B.N.
    Reichlings strikt lingu&amp;iuml;stische methode van onderzoek en
    uiteengezet in Hellinga's oratie van 1946, uitgewerkt aan de
    hand van een analyse van een gedicht van J.H. Leopold.&lt;/p&gt;
&lt;p&gt;Als filoloog besteedde Hellinga aandacht aan middeleeuwse en
    zeventiende-eeuwse Nederlandse teksten, o.a. van Huygens en
    Vondel, wiens openingssc&amp;egrave;ne uit 
    &lt;em&gt;Gysbreght van Aemstel&lt;/em&gt;

    hij - op aangevochten wijze - in relatie bracht met Rembrandts 
    &lt;em&gt;Nachtwacht&lt;/em&gt;

    in 
    &lt;em&gt;Rembrandt fecit 1642&lt;/em&gt;

    (1956). Maar ook meer eigentijdse dichters als A. Roland Holst,
    P.N. van Eyck en M. Nijhoff stelde hij aan de orde, o.a. in
    bijdragen aan het tijdschrift 
    &lt;em&gt;Maatstaf.&lt;/em&gt;

    Grote belangstelling koesterde hij voor het werk van Hooft:
    samen met P. Tuynman publiceerde hij een negendelige
    facsimile-editie van Hoofts werken (1972); doch weinig succes
    oogstte hij als leider van de Commissie voor de uitgave van het
    Verzameld Werk van Hooft, een project waartoe in 1947 het
    initiatief was genomen en waarvan hij de grondslagen aangaf in
    'De nieuwe P.C. Hooft-editie. Over winst en verlies' 
    &lt;em&gt;(Handelingen Zuidnederlandse Maatschappij voor Taal- en
    Letterkunde en Geschiedenis&lt;/em&gt;

    8 (1954) 47 - 60). De mislukking van deze onderneming na het
    verschijnen van slechts een tweetal 
    &lt;em&gt;Proeven van tekst en commentaar...&lt;/em&gt;

    (1961, 1968) wekte veel ongenoegen. Hellinga's visie op dit
    echec is te vinden in 'Vragen bij het uitgeven van het werk van
    Pieter Corneliszoon Hooft' 
    &lt;em&gt;(Vierde Colloquium van hoogleraren en lectoren in de
    nederlandistiek aan buitenlandse universiteiten&lt;/em&gt;

    (1970) 168 - 178). Ook publiceerde hij verschillende malen over
    de 
    &lt;em&gt;Reynaert,&lt;/em&gt;

    waarvan hij in 1952 een synoptische uitgave bezorgde van de
    toen bekende middelnederlandse 
    &lt;em&gt;Reynaert&lt;/em&gt;

    -teksten van voor 1500 m&amp;eacute;t de Latijnse 
    &lt;em&gt;Reynardus Vulpes.&lt;/em&gt;

    Bij dit alles formuleerde en illustreerde Hellinga zijn
    filologische opvattingen op heldere en boeiende wijze. Veel
    ander werk leverde bijdragen tot de theorie en praktijk van de
    Nederlandse filologie.&lt;/p&gt;
&lt;p&gt;School maakte Hellinga op het terrein van de boekwetenschap,
    getuige de 
    &lt;em&gt;Feestbundel Hellinga&lt;/em&gt;

    (1980). Van 1961 tot 1967 publiceerde hij samen met P.J.H.
    Vermeeren in 
    &lt;em&gt;Spiegel der letteren&lt;/em&gt;

    de zeventiendelige artikelenreeks 'Kroniek Codicologie en
    filologie'. Verscheidene bijdragen over handschriften,
    geschreven en gedrukte boeken had Hellinga al het licht doen
    zien v&amp;oacute;&amp;oacute;r hij in 1962 
    &lt;em&gt;Kopij en Druk in de Nederlanden. Atlas bij de geschiedenis
    van de Nederlandse typografie&lt;/em&gt;

    publiceerde. In dit boek, waarvan gelijktijdig een Engelstalige
    editie verscheen, bood hij via tekst en afbeeldingen een
    minutieus beeld van de verschillende stadia die een tekst
    doorloopt voordat deze tot gedrukt boek is geworden. Zich
    baserend op de New Bibliography, in de Angelsaksische wereld
    met name uit de Shakespeare-filologie ontstaan, liet de
    filoloog en biblioloog Hellinga zien dat zij voor een deel van hun
    werk elkaar niet kunnen ontberen. Veel boekwetenschappelijke
    bijdragen van zijn hand of tot stand gebracht in samenwerking
    met zijn vrouw volgden. Een hoogtepunt betekent het monumentale
    tweedelige werk 
    &lt;em&gt;fifteenth-century printing types of the Low Countries&lt;/em&gt;

    (1966), waarmee de Hellinga's een bijdrage leverden tot de
    algemene geschiedenis van de letter, maar vooral een nauwkeurig
    instrument aanreikten aan de catalografen voor het lokaliseren
    en dateren van nauwelijks te situeren boeken. Nadat Hellinga
    voor zijn werk op dit gebied al de Menno Hertzbergerprijs in
    1968 ten deel was gevallen, volgde in 1970 de toekenning aan
    o.a. hem en zijn vrouw van de Triennial prize for Bibliography
    of the International League of Antiquarian Booksellers.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken en 
    &lt;em&gt;Language problems in Surinam: Dutch as the language of the
    schools&lt;/em&gt;

    (1955): een bibliografisch overzicht van Hellinga's publikaties
    tot 1978 over handschriften en gedrukte boeken vindt men in 
    &lt;em&gt;Feestbundel Hellinga&lt;/em&gt;

    (1980) xvii-xxiv en herdrukt in 
    &lt;em&gt;Quaerendo&lt;/em&gt;

    15 (1985) 170-178.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. de la Fontaine Verwey, in 
  &lt;em&gt;Quaerendo&lt;/em&gt;

  15 (1985) 165-170; S. Dresden, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1986,&lt;/em&gt;

  179-184.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1986&lt;/i&gt; (Amsterdam 1986) 178.&lt;/p&gt;




&lt;p&gt;G.R.W. Dibbets&lt;/p&gt; 
&lt;dtml-var bwn_footer&gt;</text>
  </biography>
</biodes>

