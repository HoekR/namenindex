<biodes version="1.0">
  <fileDesc>
    <title>Hamel, Joost Adriaan van (1880-1964)</title>
    <ref target="http://resources.huygens.knaw.nl/bwn1880-2000/lemmata/bwn1/hamelja"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hamelja</idno>
    <persName><name type="geslachtsnaam">Hamel</name>, Joost Adriaan van</persName>
    <sex value="1"/>
    <event type="birth" when="1880"/>
    <event type="death" when="1964"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HAMELJA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hamel, Joost Adriaan van&lt;/strong&gt;, jurist (Amsterdam 8-10-1880 - Baam 18-10-1964).

Zoon van Gerardus Antonius van Hamel, hoogleraar in het strafrecht aan
de Universiteit van Amsterdam, en van Maria s'Jacob. Gehuwd sinds
12-2-1905 met Maria Leocadie de Vries Feijens. Uit dit huwelijk werden
2 zoons en 1 dochter geboren.

&lt;img src=&amp;quot;images/HAMELJA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hamel, Joost Adriaan van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Hamel doorliep te Amsterdam de HBS. Na het afleggen van het
staatsexamen studeerde hij vanaf 1898 rechten aan de Universiteit van
Amsterdam, een studie die in 1902 werd afgesloten met een dissertatie
over 
&lt;em&gt;De leer der nulliteiten in het burgerlijk recht,&lt;/em&gt;

waarop hij cum laude promoveerde. Hij was daarna als advocaat werkzaam,
aanvankelijk te Rotterdam op het kantoor van zijn oom B.C.J. Loder, de
latere president van het Permanente Hof van Internationale Justitie,
daarna te Amsterdam. Hij was secretaris van de Amsterdamse voogdijraad.
In 1905 verscheen zijn 
&lt;em&gt;Handleiding bij de practijk der kinderwetten.&lt;/em&gt;

In 1910 werd hij als opvolger van zijn vader tot hoogleraar in het
strafrecht aan de Universiteit van Amsterdam benoemd, een ambt dat hij
tot november 1917 bekleed heeft. Zijn belangstelling beperkte zich niet
tot zijn eigenlijke leeropdracht. Zo gaf hij een jaar privatissimum
rechtsopvatting bij Tolstoj terwijl zijn interesse voor internationale
politiek ertoe leidde dat hij twee achtereenvolgende jaren colleges gaf
in diplomatieke geschiedenis die de voorbereiding vormden voor zijn
bekendste werk, 
&lt;em&gt;Nederland tusschen de mogendheden&lt;/em&gt;

(1918). Hierin trachtte hij aan te tonen dat de Nederlandse
buitenlandse politiek sinds het begin van de Opstand gebonden was
geweest aan grondregels die ook voor het heden geldig waren gebleven.
Van Hamel beschouwde Engeland als de 'natuurlijke steun' voor
Nederlands zelfstandigheid tegen de dreigende overheersing van een
dominerende continentale mogendheid. Hij brak de staf over de
Amsterdamse kooplieden die zich zijns inziens keer op keer terwille van
kortstondige handelsvoordelen door de Franse diplomatie hadden laten
bedriegen. Resoluut koos hij partij voor de politiek van de
stadhouders, voor het samengaan der zeemogendheden. Ook tegen de
toenmaals dominerende mogendheid, Duitsland, bleef Nederland volgens
Van Hamel op Engeland aangewezen. De geestdrift, ja hartstocht, waarmee
de auteur uiteenzet welke richting de Nederlandse politiek dient te
volgen - niet ten onrechte verscheen een verkorte vermeerderde uitgave
in 1946 onder de titel 
&lt;em&gt;De vaste koers... -&lt;/em&gt;

verklaart de opgang die het boek maakte.&lt;/p&gt;
&lt;p&gt;In april 1917 kreeg Van Hamel de gelegenheid in de praktijk van zijn
opvattingen blijk te geven toen hem, na het overlijden van zijn vader.
Unie Liberaal-Kamerlid voor Amsterdam-IV, door de Unie Liberale
kiesvereniging tegen de wens van het hoofdbestuur de kandidatuur werd
aangeboden. Van vrijzinnig-democratische zijde werd tegen hem als
bezwaar aangevoerd dat hij zich in 
&lt;em&gt;De Amsterdammer,&lt;/em&gt;

waarvan hij sinds 1914 hoofdredacteur was, zeer kritisch over de
aanstaande grondwetsherziening had uitgelaten. Desondanks werd hij
gekozen, nadat hij zich bereid had verklaard het in eerste lezing
aanvaarde ontwerp te steunen. Kamerlid bleef hij tot de verkiezingen
van juli 1918. Typerend voor zijn persoonlijkheid was zijn optreden
tijdens de besloten Kamerzitting van 26 april 1918, belegd voor overleg
over verstrekkende Duitse eisen. Het kwam tussen hem en Troelstra tot
een fel debat, waarin Van Hamel de socialistische leider verweet onder
Duitse invloed te staan. Van Hamels reputatie van anti-Duitsgezindheid
kwam hem ongetwijfeld te stade in Parijs waarheen hij in 1918 als
correspondent van de NRC vertrok. Hij kwam er in contact met Sir Eric
Drummond, de eerste secretaris-generaal van de Volkenbond, die hem
aanstelde als hoofd van de juridische afdeling van het
Volkenbondssecretariaat, een functie die hij van 1919 tot 1925
vervulde. Onder zijn leiding heeft deze sectie de organisatie gekregen
die zij tot het einde toe heeft behouden. Van 1925 tot 1929 was Van
Hamel Hoge Commissaris van de Volkenbond in de toenmalige Vrije Stad
Dantzig. Hier raakte hij onder de indruk van de tegenstelling tussen de
Poolse en de Duitse bevolkingsgroepen die niet alleen in Dantzig maar
in het gehele grensgebied bestond. Aan het einde van zijn ambtsperiode
achtte hij het zijn plicht de Volkenbondsraad erop te wijzen dat deze
spanning, zijns inziens een ernstige bedreiging voor de vrede, slechts
door een Pools-Duits akkoord opgeheven zou kunnen worden. Drummond
trachtte tevergeefs hem van het indienen van dit alarmerende rapport te
weerhouden. In het openbaar herhaalde Van Hamel zijn waarschuwing in
zijn bijdrage aan de bundel 
&lt;em&gt;Dantzig et quelques aspects du probl&amp;egrave;me germano-polonais&lt;/em&gt;

(Paris, 1932). Zijn ervaringen op de ondankbare post in Dantzig hebben
waarschijnlijk bijgedragen tot Van Hamels teleurstelling in de
Volkenbond, die hij reeds in 1933 in besloten kring een volledige
mislukking noemde.&lt;/p&gt;
&lt;p&gt;Na 1929 was Van Hamel in Amsterdam als advocaat werkzaam. Hij trad
op in enige internationale geschillen. Zo pleitte hij voor Bulgarije
bij een adviesaanvrage aan het Permanente Hof van Internationale
Justitie (1930) en was hij arbiter in de arbitrage tussen China en de
Radio Corporation of America (1935). Na de oorlog, waarin zijn beide
zoons ten gevolge van verzetsactiviteiten om het leven kwamen, was hij
van 1945 tot 1950 president van het Bijzonder Gerechtshof te Amsterdam
dat o.a. de zaak-De Geer in eerste instantie behandelde. Voorzitter van
de Raad van Tucht van de Federatie van Nederlandse Journalisten Was hij
sinds de oprichting in 1948. Als publicist in 
&lt;em&gt;Elseviers Weekblad&lt;/em&gt;

nam hij deel aan de discussie over vraagstukken van buitenlands beleid.
In de Indonesische kwestie toonde Van' Hamel, die Nederlands
positie in de wereld afhankelijk achtte van zijn koloniale bezit, zich
een hartstochtelijk verdediger van de Rijkseenheid. Enkele jaren voor
zijn dood onderhield hij contacten met de groep-Rijkens die toegeven
aan de Indonesische eisen inzake Nieuw-Guinea voorstond.&lt;/p&gt;
&lt;p&gt;Van Hamels betekenis als auteur berust vooral op de scherpte waarmee
hij gangbare opvattingen formuleerde. Zijn dogmatische interpretatie
van de Nederlandse diplomatieke geschiedenis blijft als tijdsdocument
hierdoor van waarde. Zijn niet zelden flamboyante optreden droeg bij
tot zijn bekendheid in brede kring.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Hamel in Algemeen Rijksarchief te
's-Gravenhage met een 
&lt;em&gt;Inventaris&lt;/em&gt;

van de hand van F.J. Otten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografie in het hieronder genoemde 
&lt;em&gt;Jaarboek...&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Smit, in 
&lt;em&gt;Jaarboek van de Maatschappij der Nederlandse Letterkunde te Leiden
1965-1966. Levensberichten&lt;/em&gt;

77-83.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Peter Hofland, &lt;i&gt;Leden van de Raad. De Amsterdamse Gemeenteraad 1814-1941&lt;/i&gt;. (Amsterdam 1998) 176.
&lt;/p&gt;





&lt;p&gt;C.G. Roelofsen&lt;/p&gt; 
&lt;dtml-var bwn_footer&gt;</text>
  </biography>
</biodes>

