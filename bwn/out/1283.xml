<biodes version="1.0">
  <fileDesc>
    <title>Muntendam, Pieter (1901-1986)</title>
    <ref target="http://resources.huygens.knaw.nl/bwn1880-2000/lemmata/bwn4/muntend"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">muntend</idno>
    <persName><name type="geslachtsnaam">Muntendam</name>, Pieter</persName>
    <sex value="1"/>
    <event type="birth" when="1901"/>
    <event type="death" when="1986"/>
    <state type="occupation">medicus</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MUNTENDAM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Muntendam, Pieter&lt;/strong&gt;, sociaal geneeskundige, directeur-generaal en staatssecretaris (Amsterdam 22-9-1901 - 's-Gravenhage 4-10-1986). Zoon van Pieter Muntendam, oogarts, en Doriena Frederika van
  Coevorden, tandarts. Gehuwd op 31-3-1925 met Hermine Jeanne de
  Vries, apotheker. Uit dit huwelijk werden 4 zoons geboren.
  

  
&lt;img src=&amp;quot;images/MUNTENDAM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Muntendam, Pieter&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Piet Muntendam doorliep in zijn geboortestad de HBS en
    studeerde er sinds 1918 aan de Universiteit van Amsterdam. Op
    10 december 1924 legde hij hier het artsexamen af. Hoewel
    avontuur zoeken - 'als ''pestarts'' naar ''Ons
    Indi&amp;euml;''' (&lt;em&gt;Zestig jaar&lt;/em&gt;

    , 11) - bij zijn studiekeuze een rol speelde, vestigde hij zich
    na een korte periode van waarnemingen als huisarts, en wel in
    Hollandscheveld. In dit Drentse veengebied werd Muntendam
    geconfronteerd met de ellende van de armoede. Slechts zes
    jaren, van 1925 tot 1931, oefende hij hier zijn praktijk uit,
    maar de opgedane ervaringen zouden voor de rest van zijn
    werkzame leven van doorslaggevende betekenis zijn. Nog kort
    voor zijn dood verweet hij in een interview zijn universitaire
    leermeesters de armoede als belangrijkste ziekteoorzaak
    onvermeld te hebben gelaten: 'Als je in armoede gepraktiseerd
    hebt w&amp;eacute;&amp;eacute;t je dat zonder welzijn de medische
    wetenschap niets kan beginnen' (&lt;em&gt;NRC&lt;/em&gt;

    , 20-9-1986).&lt;/p&gt;
&lt;p&gt;Gedurende de jaren in Hollandscheveld maakte Muntendam als
    het ware in een versneld tempo de ontwikkeling van de
    gezondheidszorg door, die elders in Nederland al sinds de jaren
    zeventig van de 19e eeuw op gang was. Hij kwam diep onder de
    indruk van de belangrijke rol van de kruisverenigingen,
    ziekenfondsen en vroedvrouwen. Bovendien ontpopte hij zich als
    een stimulerend organisator. Tegen het dringende advies van de
    Nederlandsche Maatschappij tot bevordering der Geneeskunst in
    steunde Muntendam het plaatselijke onderlinge ziekenfonds. Ook
    zette hij de wijkverpleging op, organiseerde consultatiebureaus
    voor de kinderhygi&amp;euml;ne en de tuberculosebestrijding en
    stimuleerde de uitzending van kinderen naar vakantiekolonies.
    Bovendien aanvaardde hij vanuit Hollandscheveld verschillende
    bestuurlijke functies in volksgezondheidsorganisaties op
    regionaal en provinciaal niveau.&lt;/p&gt;
&lt;p&gt;Van 1931 tot 1938 was Muntendam controlerend geneeskundige
    bij de Co&amp;ouml;peratieve Vereeniging 'Centraal Beheer' in
    Groningen; deze organisatie was ingeschakeld bij de uitvoering
    van de Ziektewet. Uit de gegevens die deze voor Nederland nog
    nieuwe sociale voorziening opleverde, bewerkte Muntendam een
    dissertatie: 
    &lt;em&gt;De sociale beteekenis van rheumatiek, tevens bijdrage tot de
    ziektewetstatistiek&lt;/em&gt;

    . Hierop promoveerde hij op 28 april 1936 bij de eerste
    Nederlandse hoogleraar in de sociale geneeskunde, prof. J.M.
    Baart de la Faille te Utrecht. Een jaar later werd hij
    toegelaten als privaatdocent in de sociale geneeskunde aan de
    Rijksuniversiteit te Groningen, en in 1940 volgde een bijzonder
    lectoraat in de sociale verzekeringsgeneeskunde aan de
    Universiteit van Amsterdam.&lt;/p&gt;
&lt;p&gt;Inmiddels was Muntendam in 1938 benoemd tot inspecteur van
    het Staatstoezicht op de Volksgezondheid voor Groningen,
    Friesland en Drenthe. Deze functie, die hij al als huisarts in
    Hollandscheveld had geambieerd, stelde hem vooral ook in staat
    zich op te werpen als 'de initiator, een stuwende kracht voor
    de ontwikkeling van het Kruiswerk' (&lt;em&gt;Zestig Jaar&lt;/em&gt;

    , 44). In de drie noordelijke provincies kwamen hierdoor als
    eerste door de overheid gesubsidieerde en door de
    kruisverenigingen georganiseerde consultatiebureaus voor de
    reumabestrijding tot stand.&lt;/p&gt;
&lt;p&gt;Gedurende zeven jaren oefende Muntendam het inspecteurschap
    uit, onderbroken door een korte gijzeling en een langdurige
    onderduikperiode tijdens de Duitse bezetting. In 1945 zag hij
    zich om financi&amp;euml;le redenen genoodzaakt opnieuw in dienst
    te treden van 'Centraal Beheer', nu als medisch adviseur te
    Amsterdam. In deze betrekking kon Muntendam zich echter
    onvoldoende ontplooien, zodat hij in 1949 maar al te graag het
    aanbod van minister van Sociale Zaken A.M. Joekes (1948-1952)
    aannam om directeur-generaal van Volksgezondheid op zijn
    departement te worden. Hij was daarmee de eerste medicus die
    deze functie bekleedde. Reeds het daaropvolgende jaar, op 1
    april 1950, werd Muntendam - sinds 1946 lid van de Partij van
    de Arbeid - de eerste staatssecretaris van Sociale Zaken,
    belast met de volksgezondheid, waarbij het directoraat-generaal
    onvervuld bleef. De Tweede Kamer nam hier op den duur geen
    genoegen mee, zodat hij op 1 oktober 1953 het
    staatssecretarisschap weer verruilde voor de functie van
    directeur-generaal op het ministerie, dat inmiddels de
    aanduiding Sociale Zaken en Volksgezondheid had verworven. In
    zijn ambtelijke functie voelde Muntendam zich trouwens meer op
    zijn gemak. 'Mijn grootste grief tegen de politiek is dat je
    daarin alleen met compromissen kunt werken', stelde hij later (&lt;em&gt;NRC&lt;/em&gt;

    , 20-9-1986).&lt;/p&gt;
&lt;p&gt;In de periode dat Muntendam leiding gaf aan Volksgezondheid
    vonden enkele dramatische gebeurtenissen plaats die om
    bestuurlijke maatregelen vroegen, namelijk de
    poliomyelitisepidemie van 1956, en in 1960 en 1961
    respectievelijk de Planta- en Softenon-affaires. In het eerste
    geval nam Muntendam het initiatief tot de oprichting van het
    Prinses Beatrix Fonds om de gevolgen van de kinderverlamming zo
    goed mogelijk te lenigen. De twee laatste affaires vormden
    aanleiding tot uitbreiding en specialisatie van het
    farmaceutisch staatstoezicht op de Volksgezondheid. Reeds
    eerder, namelijk in 1948, was Muntendam betrokken geraakt bij
    de kankerbestrijding. In dat jaar was hij benoemd tot
    voorzitter van de staatscommissie die was ingesteld naar
    aanleiding van de desbetreffende donatie ter gelegenheid van
    het gouden regeringsjubileum van koningin Wilhelmina. Er kwam
    een concentratie van goed geoutilleerde behandelingscentra - de
    'kankerinstituten' - tot stand 'met registratie als
    voorwaarde'. Jarenlang zou Muntendam het voorzitterschap van
    het Koningin Wilhelmina Fonds bekleden.&lt;/p&gt;
&lt;p&gt;In 1963 vroeg Muntendam ontslag uit zijn ambtelijke functie
    in verband met de benoeming van A.J.H. Bartels tot
    staatssecretaris voor de volksgezondheid, met wie hij om
    persoonlijke en politieke redenen geen mogelijkheden tot
    samenwerking zag. De scheidend directeur-generaal werd benoemd
    tot adviseur van de minister van Sociale Zaken en
    Volksgezondheid. Het buitengewoon hoogleraarschap in de sociale
    geneeskunde aan de Rijksuniversiteit te Leiden, dat hij sinds
    1953 bekleedde, werd nu ingeruild voor een ordinariaat.&lt;/p&gt;
&lt;p&gt;In woelige academische jaren was Muntendam in 1967/1968
    rector magnificus en in 1968/1969 prorector voor sociale
    studentenvoorzieningen. In de zomer van 1969 trad hij op als -
    de laatste - president-curator van de Leidse academie. Met de
    inwerkingtreding van de Wet Universitaire Bestuurshervorming op
    1 januari 1970 werd Muntendam de voorzitter van het nieuwe
    College van Bestuur. In deze voor de universiteit moeilijke en
    gespannen jaren behoorde Muntendam tot de min of meer
    'progressieve' curatoren binnen het college, dat met enige
    moeite en na veel overleg door een vrij soepel en vooral
    tactisch-voorzichtig beleid de academie naar een
    bestuurshervorming loodste zonder echt heftige crises of
    stakingen. Anders dan elders aan de universiteiten bestond hier
    ook een 'conservatieve' hooglerarenoppositie, die al te
    radicale experimenten met de universitaire vernieuwingen
    afremde en hem een zekere ruggesteun gaf voor zijn eerder
    aanpassende dan radicaliserende hervormingsbereidheid.&lt;/p&gt;
&lt;p&gt;Op 1 september 1972 kwam ook aan de academische loopbaan van
    Muntendam een einde, maar hij bleef actief als een 'grand old
    man' op het terrein van de volksgezondheid, in de ruimste zin
    van het woord. Vooral het bevolkingsvraagstuk kreeg veel van
    zijn aandacht, onder andere in zijn functie als voorzitter van
    de Staatscommissie voor het Bevolkingsvraagstuk, ingesteld in
    1972. Reeds eerder had hij zich ingespannen voor de stichting
    van het Nederlands Interuniversitair Demografisch
    Instituut.&lt;/p&gt;
&lt;p&gt;Ondanks zijn 'rooie achtergrond', zoals hij dat zelf noemde,
    was Muntendam een groot voorstander van individuele vrijheid,
    onder meer inzake geboortenregeling. Deze 'liberale' instelling
    kwam vooral tot uiting in zijn voorzitterschap - sinds 1974 -
    van de Nederlandse Vereniging voor Vrijwillige Euthanasie en,
    van 1977 tot 1981, van de Ministeri&amp;euml;le Commissie voor
    Alternatieve Geneeswijzen. De tolerantie ten opzichte van
    niet-offici&amp;euml;le therapie&amp;euml;n die Muntendam in
    laatstgenoemde functie beleed, riep veel kritiek op van zijn
    medische vakbroeders, maar dit kon hem weinig deren.&lt;/p&gt;
&lt;p&gt;In het interview dat Muntendam kort voor zijn overlijden
    gaf, werd hij omschreven als ijdel. 'En slim. Behendig met en
    gevoelig voor publiciteit. Charmant en tegelijkertijd een
    verschrikkelijke potentaat' (&lt;em&gt;NRC&lt;/em&gt;

    , 20-9-1986). Maar dat zijn autoriteit zo lang aanvaard is,
    wordt mede verklaard door het feit dat Muntendam als weinig
    anderen de wezenlijke structuur van de Nederlandse
    volksgezondheid doorgrondde als een subtiel evenwicht tussen
    overheid en het rijk geschakeerde particuliere initiatief.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-P. Muntendam in de Tweede Afdeling van het
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1971 in het onder L genoemde 
    &lt;em&gt;Volksgezondheid in ontwikkeling&lt;/em&gt;

    , 225-235. Verder o.a.: 'Gezondheidszorg in ontwikkeling', in 
    &lt;em&gt;Een halve eeuw gezondheidszorg 1950-2000&lt;/em&gt;

    . Onder red. van G. Schrijvers en J.M. Boot (Lochem [etc.],
    1983) 21-54. Muntendams autobiografie verscheen onder de titel 
    &lt;em&gt;Zestig jaar in de gezondheidszorg. Herinneringen van een
    werker in de volksgezondheid&lt;/em&gt;

    (Assen [etc.], 1984).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.F.J.M. Krul, 'Biografische flitsen', in 
  &lt;em&gt;Volksgezondheid in ontwikkeling. Liber amicorum ter
  gelegenheid van de 70e verjaardag van prof.dr. P. Muntendam&lt;/em&gt;

  (Assen, 1971) 219-223; C.J. Goudsmit en J. de Vries,
  'Volksgezondheid in departementale sfeer', 
  &lt;em&gt;ibidem&lt;/em&gt;

  , 118-127; 
  &lt;em&gt;Geneeskundige Gids&lt;/em&gt;

  5 (1974) 4-25; H.F. Cohen, 
  &lt;em&gt;De strijd om de academie. De Leidse universiteit op zoek naar
  een bestuursstructuur (1967-1971)&lt;/em&gt;

  (Meppel, 1975); T. Landheer, in 
  &lt;em&gt;Nederlands Tijdschrift voor Geneeskunde&lt;/em&gt;

  130 (1986) 2284-2285; D.J. van der Kaa, in 
  &lt;em&gt;Demos. Bulletin over Bevolking en Samenleving&lt;/em&gt;

  (1986) 71; interview door M. Spanjer, in 
  &lt;em&gt;NRC Handelsblad&lt;/em&gt;

  , 20-9-1986: lemma door H.G. Roelfsema-Van der Wissel, in 
  &lt;em&gt;Drentse biografie&amp;euml;n&lt;/em&gt;

  II. Onder red. van Jan Bos en Willem Foorthuis (Meppel [etc.],
  1990) 90-94; Jan-Paul Verkaik, 
  &lt;em&gt;Gewrichten en tijdsgewrichten. Ontwikkelingen in de
  Nederlandse reumabestrijding 1905-1990&lt;/em&gt;

  (Amsterdam, 1991).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 39372 [Piet Muntendam in augustus 1968].&lt;/p&gt;




&lt;p&gt;J.K. van der Korst&lt;/p&gt; 
&lt;dtml-var bwn_footer&gt;</text>
  </biography>
</biodes>

