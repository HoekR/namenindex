<biodes version="1.0">
  <fileDesc>
    <title>Wagtmans, Wouter (1929-1994)</title>
    <ref target="http://resources.huygens.knaw.nl/bwn1880-2000/lemmata/bwn5/wagtmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wagtmans</idno>
    <persName><name type="geslachtsnaam">Wagtmans</name>, Wouter</persName>
    <sex value="1"/>
    <event type="birth" when="1929"/>
    <event type="death" when="1994"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/wagtmans.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wagtmans, Wouter&lt;/strong&gt;, wielrenner (St. Willebrord (N.Br.) 10-11-1929 - St. Willebrord (N.Br.) 15-8-1994). 
Zoon van Wouter Wagtmans, fabrieksarbeider, en Maria de Bruijn.
  Gehuwd op 11-8-1954 met Petronella Dimphena Jaspers (geb. 1933).
  Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/wagtmans.jpg' alt='afbeelding van Wagtmans, Wouter'&gt;Om de lasten van zijn zeven kinderen tellende gezin te
    verlichten zocht de vader van Woutje Wagtmans direct na de
    lagere school werk voor hem bij een tuinder. Dat dit niet de
    keuze van de jongen zelf was, bleek uit het feit dat hij in
    zijn vrije tijd het diploma automonteur behaalde om daarmee
    zijn brood te verdienen; auto's zouden een levenslange passie
    blijven. In zijn vrije tijd deed Wout aanvankelijk aan voetbal,
    totdat een oudere broer ging trouwen en hem zijn racefiets
    schonk. Vanaf dat ogenblik had de wielersport hem geheel in
    zijn greep.&lt;/p&gt;
&lt;p&gt;In 1947 werd Wagtmans lid van 'Willebrord Wil Vooruit', de
    wielervereniging in zijn West-Brabantse geboortedorp. Het begon
    redelijk: als nieuweling boekte hij winst in criteriums te
    Oostburg en Goes. De volgende twee jaren reed Wagtmans als
    amateur. Het aantal overwinningen nam nu snel toe: 14 in 1948
    en 33 in 1949. In het laatstgenoemde jaar werd hij wegkampioen
    van Nederland, en won hij tevens de klassieker de Ronde van
    Brabant. Maar meer dan door deze zeges trok de kleine, pezige,
    slechts 65 kilo wegende renner de aandacht door zijn strijdlust
    en zijn zwierige manier van rijden. Zijn goedmoedige
    kwajongensstreken bezorgden Wagtmans de bijnaam 'Dik Trom'. Zo
    bevestigde hij eens zijn rugnummer '16' ondersteboven, waarna
    er '91' stond en stapte hij in de beginfase van een wedstrijd
    af om een hem bekende toeschouwster een kus te geven en
    vervolgens verder te rijden. Later zouden nog veel bijnamen
    volgen, zoals 'Zoeloe', 'De Clown', 'Het Kemphaantje' en
    'Olijke Wout'. Wagtmans liet het zich graag aanleunen, gevoelig
    als hij was voor publiciteit, zeker in de jaren dat hij van de
    sport moest leven. Na zijn actieve carri&amp;egrave;re zou hij meer
    afstand van de media nemen.&lt;/p&gt;
&lt;p&gt;In de zomer van 1950 werd Wagtmans, hoewel pas twintig jaar
    oud, beroepsrenner. Het was onbedoeld vroeg, maar de stap werd
    hem opgedrongen. Zorgeloos als hij vaak was, had de amateur
    Wagtmans zich ingeschreven voor twee lokale wielerrondes zonder
    aan de start te verschijnen. Ook werd hij ervan verdacht geld
    te hebben aangenomen, in die tijd een doodzonde voor een
    amateur. De Nederlandsche Wieler Unie (NWU) strafte hem voor
    drie weken. Aangezien er nog een voorwaardelijke schorsing van
    vier weken liep, kwam dit erop neer dat hij de rest van het
    seizoen goeddeels zou kunnen afschrijven. Om die reden liet
    Wagtmans weten professional te willen worden, waarop de NWU de
    straf omzette in een boete van honderd gulden, op voorwaarde
    dat er ook daadwerkelijk een einde kwam aan zijn amateurstatus.
    Een dag later kwam hij als kersverse beroepsrenner aan de start
    in het wegkampioenschap van Nederland in Zuid-Limburg, waar
    Wagtmans een opzienbarende wedstrijd reed, waarin hij slechts
    met moeite door kampioen Gerrit Schulte in de laatste meters
    werd verslagen.&lt;/p&gt;
&lt;p&gt;Met deze prestatie was de naam Woutje Wagtmans in
    &amp;eacute;&amp;eacute;n klap een begrip. Omdat hij tijdens het
    kampioenschap had laten zien ook aardig te kunnen klimmen, gaf
    de leider van de Nederlandse ploeg voor de Ronde van Frankrijk,
    Piet van Ierlant, hem een week later een plaats in zijn
    zesmansformatie. Dit debuut werd een drama. De Nederlandse
    deelnemers waren individualisten zonder ploeggeest, en de
    onervaren Wagtmans reed er verweesd tussen. Vrijwel elke dag
    eindigde hij in de achterhoede, en tijdens de tiende etappe
    staakte hij de strijd. Ontgoocheld liet hij weten dat men hem
    niet meer in Frankrijk zou terugzien.&lt;/p&gt;
&lt;p&gt;Maar reeds een jaar later, in 1951, zou Wagtmans opnieuw aan
    de start van de 'Tour' verschijnen en hij zou dat daarna
    jarenlang blijven doen. Hij beleefde er geweldige successen en
    verwierf zo in Nederland een ongekende populariteit, hoewel
    hij, van de negen keer dat hij meedeed, slechts vier keer
    (1952, 1953, 1955, 1956) de 'Tour' uitreed. In totaal droeg hij
    gedurende negentien dagen de gele trui en won hij vier etappes.
    Zijn topjaar was 1953. Wagtmans won dag na dag de prijs voor de
    strijdlustigste renner, versloeg in de rit naar Gap niemand
    minder dan de Italiaanse kampioen Gino Bartali, won nadien nog
    een etappe, werd tweede in het puntenklassement en behaalde de
    vijfde plaats in de eindstand. Bovendien won hij dat jaar met
    het Nederlandse team het ploegenklassement. In 1956 bereikte
    Wagtmans de zesde plaats in het eindklassement. Na 1957 - toen
    hij in de vierde etappe, door de hitte bevangen, moest
    afstappen - liet Wagtmans de 'Tour' drie jaar achtereen aan
    zich voorbijgaan. Pas in 1961 zou hij zich nog een keer laten
    bepraten, maar hij presteerde niets en moest in de negende rit,
    volkomen leeggereden, de strijd staken.&lt;/p&gt;
&lt;p&gt;Wagtmans' loopbaan kreeg overigens ook glans buiten de Tour
    de France. Kort na zijn debuut als beroepsrenner, in 1950, werd
    Wagtmans eerste in de klassieker de Acht van Chaam, die hij
    twee jaar later opnieuw op zijn naam bracht. Ook in andere
    Nederlandse criteriums behaalde hij vele overwinningen. In het
    buitenland won hij de Ronde van Romandi&amp;euml; (1952), de Ronde
    van Haspengouw (1953), Rome-Napels-Rome (1957), de Ronde van de
    Vier Kantons (1960) en in totaal drie etappes in de Ronde van
    Itali&amp;euml;, waaraan hij vijf keer deelnam.&lt;/p&gt;
&lt;p&gt;Op de wielerbaan voelde Wagtmans zich eveneens thuis, vooral
    achter de grote motor. Het begon vrij toevallig. Toen de
    Nederlandse ploeg, na de geslaagde Ronde van Frankrijk van
    1953, werd gehuldigd in het Amsterdamse Olympisch Stadion,
    mocht hij uitkomen in een wedstrijd achter handelsmotoren.
    Wagtmans bleek een talent en liet iedereen achter zich. Vanaf
    dat moment was hij ook stayer, tot vreugde van de toeschouwers.
    Een enthousiaste journalist schreef hierover: 'Hij heeft zoveel
    klasse dat hij zich de weelde kan veroorloven ondanks razende
    snelheid boven in de bocht naar het publiek te wuiven' (&lt;em&gt;de Volkskrant&lt;/em&gt;

    , 24-7-1956). Met gangmaker Bertus de Graaf zou hij een
    ijzersterk duo vormen.&lt;/p&gt;
&lt;p&gt;Als baanrenner bouwde Wagtmans daarna een indrukwekkende
    erelijst op. Zijn beste jaar was in dit opzicht 1958, toen hij
    het kampioenschap van Nederland en de Winterprijs van Berlijn
    won. In datzelfde jaar werd hij derde bij het
    wereldkampioenschap, achter de Zwitser Walter Bucher en de
    Spanjaard Guillermo Timoner. Voorts nam Wagtmans zestien keer
    deel aan een zesdaagse, waarvan negen keer met zijn even
    populaire plaatsgenoot Wim van Est als koppelgenoot. Jaar op
    jaar kreeg hij een contract in Antwerpen, niet alleen door zijn
    spectaculaire stijl maar ook omdat zijn deelname veel
    toeschouwers uit het Nederlandse grensgebied trok. Zijn laatste
    zesdaagse reed Wagtmans in oktober 1961 in New York. Na
    terugkeer bereidde hij zich voor op de zesdaagse van Madrid,
    maar toen hij te horen kreeg te veel startgeld te vragen, was
    hij zo beledigd dat hij besloot onmiddellijk te stoppen. Het
    was een wijs besluit, want de jaren van de grote successen
    waren duidelijk voorbij. Toch kon Wagtmans niet helemaal
    afscheid nemen van de wielerwereld: in 1966 meldde Wagtmans
    zich opnieuw aan als amateur, maar toen hij merkte dat de jonge
    lichting renners hem te sterk was, stopte hij.&lt;/p&gt;
&lt;p&gt;Na zijn afscheid in 1961 haalde Wagtmans geregeld bitter uit
    naar de wielerwereld, die hem toch veel roem had gebracht, maar
    niet de triomfen waartoe hij zich in staat had geacht. Dit
    negatieve standpunt is hem vaak kwalijk genomen. Daarom kwam
    het als een verrassing dat hem in 1967 werd gevraagd als
    ploegleider op te treden in de Tour de France. Zijn team bracht
    het er niet slecht af - Jan Janssen werd vijfde en winnaar van
    het puntenklassement -, maar Wagtmans werd nadien niet meer
    gevraagd. Pas in 1983 kwam hij opnieuw in actie, nu als
    ploegleider van de vereniging 'Willebrord Wil Vooruit'.&lt;/p&gt;
&lt;p&gt;Van de wielersport stapt Wagtmans over naar het
    bedrijfsleven. Hij trad in dienst bij het transportbedrijf van
    zijn schoonvader in St.Willebrord, waar hij een riant huis had
    laten bouwen. Toen deze een jaar later overleed, gingen diens
    echtgenote en Wagtmans samen verder als de firma
    Jaspers-Wagtmans, die zich specialiseerde in het transport van
    nieuwe luxe personenauto's van fabriek of importeur naar de
    dealers. Eind jaren tachtig viel hij zo ongelukkig uit een door
    hem gereden vrachtwagen dat hij invalide werd verklaard. In
    april 1994 werd bij hem kanker geconstateerd, waaraan hij vier
    maanden later overleed.&lt;/p&gt;
&lt;p&gt;Woutje Wagtmans verrichtte zijn fietsprestaties in de jaren
    vijftig. Door de wijze waarop hij dat deed gaf hij in
    belangrijke mate kleur aan de Nederlandse wielersport. Hij was
    de talentrijkste en veelzijdigste renner van zijn generatie,
    meer nog dan dorpsgenoot Wim van Est, die evenwel over veel
    meer uithoudingsvermogen beschikte. Maar verder dan de subtop
    is hij nooit gekomen. Mede door de herinnering aan zijn sobere
    jeugd reed hij overal waar wat te verdienen viel, zonder zijn
    krachten goed te verdelen. Hoewel hij hierdoor vroeg was
    uitgeblust, zou het publiek de 'Olijke Woutje' niet
    vergeten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Chronologische overzichten van Wagtmans' belangrijkste
    wieleroverwinningen in: Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht [etc.] 1980) 146-147, en Wim van Eyle en Jacques
    Burremans, 
    &lt;em&gt;100 jaar wegrenners. Nederlandse beroepsrenners en hun
    prestaties&lt;/em&gt;

    (Rijswijk 1994) 549-551.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D. Molanus, 'De man die met zijn krachten smeet', in 
  &lt;em&gt;Sportief&lt;/em&gt;, 8-11-1953; Evert van Mokum, 'Portret van de winnaar', in 
  &lt;em&gt;de Volkskrant&lt;/em&gt;, 9-9-1954; M.K. Bal, 'Wout Wagtmans, fietsende clown', in 
  &lt;em&gt;Het Parool&lt;/em&gt;, 9-7-1955; interview door Herman de Jongh, in 
  &lt;em&gt;Panorama&lt;/em&gt;, 15-7-1956; Evert van Mokum, 'Wout Wagtmans, vechtjas en getapte
  jongen, rijdt niet meer', in 
  &lt;em&gt;Wielersport&lt;/em&gt;, 7-12-1961; 'De grossier in groene en gele truien', in 
  &lt;em&gt;Provinciale Zeeuwse Courant&lt;/em&gt;, 25-6-1973; Wim van Eyle, 
  &lt;em&gt;De Nederlandse renners in de Tour de France&lt;/em&gt;

  (Baarn 1983) 216-222; Wim Amels, 
  &lt;em&gt;Hollands glorie in de Tour de France&lt;/em&gt;

  (Valkenswaard 1983); Andr&amp;eacute; Wagtmans, 
  &lt;em&gt;Willebrord, de bakermat van de wielersport in Nederland&lt;/em&gt;

  (Z.pl. 1986); interview door Rob van Deursen, in 
  &lt;em&gt;De Stem&lt;/em&gt;, 5-8-1993; Frans van Schoonderwalt, 'De vrolijkste renner van de
  jaren '50', in 
  &lt;em&gt;de Volkskrant&lt;/em&gt;, 16-8-1994; John Linse, 
  &lt;em&gt;Het ijzeren uurwerk. Het levensverhaal van Wim van Est&lt;/em&gt;

  (Amsterdam [etc.] 1995) 114-125; Jan Zomer, 'Wout Wagtmans, held
  uit de jaren 50', in 
  &lt;em&gt;Wielerexpress 1995&lt;/em&gt;

  (Zwanenburg 1995) 2-24; idem, 'Wim van Est, dierbare
  herinneringen', in 
  &lt;em&gt;Wielerexpress 1996&lt;/em&gt;

  (Zwanenburg 1996) 19-20; Jeroen Wielaert, 'Wim van Est en Wout
  Wagtmans. Vrijbuiters tussen de sheiks', in idem, 
  &lt;em&gt;Bravo les Hollandais. 30 sterke wielerverhalen&lt;/em&gt;

  (Utrecht [etc.] 1997) 35-44.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Wim Amels, 
  &lt;em&gt;Hollands glorie in de Tour de France&lt;/em&gt;

  (Valkenswaard 1983) 33.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

