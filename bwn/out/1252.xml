<biodes version="1.0">
  <fileDesc>
    <title>Mol, Jan Cornelis (1891-1954)</title>
    <ref target="http://resources.huygens.knaw.nl/bwn1880-2000/lemmata/bwn5/mol"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mol</idno>
    <persName><name type="geslachtsnaam">Mol</name>, Jan Cornelis</persName>
    <sex value="1"/>
    <event type="birth" when="1891"/>
    <event type="death" when="1954"/>
    <state type="occupation">filmer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/mol.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mol, Jan Cornelis&lt;/strong&gt;, filmer (Venhuizen (N.H.) 17-10-1891 - Heemstede (N.H.) 10-10-1954). Zoon van Cornelis Mol, fruitkweker, en Maartje Nobel. Gehuwd op
  22-4-1918 met Rensina Coster. Uit dit huwelijk werden 3 zoons
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/mol.jpg' alt='afbeelding van Mol, Jan Cornelis'&gt;Jan Mol, enige zoon van een fruitkweker, bezocht de
    driejarige-HBS te Enkhuizen en de tuinbouwschool in het Drentse
    Frederiksoord. Toen zijn vader in 1909 op 38-jarige leeftijd
    overleed, had hij geen andere keuze dan het familiebedrijf over
    te nemen. Maar toen Mol directeur van de plaatselijke groenten-
    en fruitveiling kon worden, greep hij die kans aan, omdat het
    werk als fruitkweker hem weinig beviel. Mols echte
    belangstelling ging echter uit naar de fotografie, en hij sloot
    zich aan bij het groeiende legioen van fotoamateurs dat
    toentertijd in zelfingerichte donkere kamers met lenzen,
    chemicali&amp;euml;n en papiersoorten experimenteerde.&lt;/p&gt;
&lt;p&gt;In 1920 verschenen er voor het eerst foto's van Mol in 
    &lt;em&gt;Focus. Maandblad voor Amateurfotografie&lt;/em&gt;

    . Een jaar later werd hij directeur van dit toonaangevende
    tijdschrift en verhuisde hij met zijn gezin naar Bloemendaal.
    In maart 1923 publiceerde Mol zijn eerste artikel over film.
    Hij besprak hierin de mogelijkheden van een door de Duitse
    firma Ernemann ontworpen filmcamera, waarmee vijfhonderd
    beelden per seconde konden worden opgenomen om zo processen die
    het blote oog ontgingen zichtbaar te maken. Daar Mol niet goed
    met de oprichter van 
    &lt;em&gt;Focus&lt;/em&gt;

    , Adriaan Boer, kon opschieten, werd hem per 1 september 1923
    eervol ontslag verleend. Hij vond weldra een ander
    publicatieplatform en een bijverdienste in het tijdschrift 
    &lt;em&gt;De Camera&lt;/em&gt;

    - vanaf 1927 
    &lt;em&gt;Vereenigde fotobladen Lux - De Camera&lt;/em&gt;

    -, waarvoor hij tot 1932 de rubriek 'Filmknipsels' - later
    'Filmpraatjes' - verzorgde.&lt;/p&gt;
&lt;p&gt;Mols fascinatie voor de film was, naar eigen zeggen, gewekt
    door een demonstratie van microcinematografische opnamen die
    professor H.F.W. Siedentopf verzorgde tijdens een bezoek aan
    Nederland in 1921. Deze hoogleraar uit Jena wilde echter niets
    onthullen over deze methode, waarbij vele malen uitvergrote
    opnamen op film werden vastgelegd. Aangezien er ook nauwelijks
    vakliteratuur op dit gebied beschikbaar was, besloot Mol zich,
    na zijn vertrek bij 
    &lt;em&gt;Focus&lt;/em&gt;

    , deze techniek langs praktische weg eigen te maken. Daartoe
    richtte hij een voormalige slagerij in Bloemendaal als
    filmstudio in, die hij de naam Bureau voor Wetenschappelijke
    Kinematografie gaf. Het filmen van micro-organismen bracht de
    nodige problemen mee: de micro-organismen sneuvelden onder de
    felle belichting of hun beweging werd vervormd. Maar
    uiteindelijk wist Mol het leven in een waterdruppel, de
    bloedsomloop van een kikker en de beweging van
    spermatozo&amp;iuml;den op film vast te leggen. Hij verwerkte deze
    opnamen in 
    &lt;em&gt;Anthony van Leeuwenhoek&lt;/em&gt;

    (1924), een film over de ontdekkingen van deze 17de-eeuwse
    onderzoeker. Een hoogtepunt in deze film vormden de beelden van
    kristallisaties. Chemicali&amp;euml;n van het soort dat iedere
    fotoamateur in zijn donkere kamer had staan - hypo, metol,
    natriumsulfiet, koolzure soda enzovoort - bleken, talloze malen
    uitvergroot, bij kristallisatie de meest verrassende abstracte
    patronen aan te nemen.&lt;/p&gt;
&lt;p&gt;Eerst vertoonde Mol 
    &lt;em&gt;Anthony van Leeuwenhoek&lt;/em&gt;

    en andere films van zijn hand in het circuit van verenigingen
    van fotoamateurs, volksuniversiteiten en Nutsdepartementen,
    maar in 1928 vestigde hij zijn reputatie in kringen van de
    filmavant-garde. In de Parijse 'Studio 28' werd een nieuwe
    versie van de kristallensequentie uit 
    &lt;em&gt;Anthony van Leeuwenhoek&lt;/em&gt;

    vertoond met maar liefst drie projectoren naast elkaar op een
    breed scherm, de zogenaamde 'triptyque'. In eigen land werd
    Mols werk door de Filmliga ontvangen als het ultieme voorbeeld
    van 'absolute film', van film namelijk die zijn inspiratie niet
    aan een reeds bestaande kunstvorm als theater of literatuur had
    ontleend. In 1929 werden zijn films op de prestigieuze Film-
    und Foto-tentoonstelling te Stuttgart vertoond. In 1930 oogstte
    de cineast Joris Ivens er veel succes mee, toen hij met eigen
    werk en dat van geestverwanten van de Filmliga op tournee ging
    door de Sovjetunie.&lt;/p&gt;
&lt;p&gt;In 1927 had Mol de voormalige speelfilmstudio 'Hollandia' in
    Haarlem betrokken en zijn firma de naam Multifilm gegeven. Toen
    het bedrijf een jaar later een naamloze vennootschap werd, kwam
    veertig procent van de aandelen in het bezit van Mol en zijn
    naaste familie. Multifilm moest het nu hebben van betaalde
    opdrachten. Deze kwamen van zulke uiteenlopende organisaties
    als de Koninklijke Nederlandsche Athletiek Unie - die Mol vroeg
    'finish-films' van wedstrijden op te nemen met een apparaat dat
    120 beeldjes per seconde kon registreren - het Rode, Witte en
    het Groene Kruis, de VVV van Zuidlaren en een reclamebureau
    dat, met behulp van micro-opnamen van de menselijk bloedbaan,
    de pepdrank 'Sanatogen' wenste aan te prijzen.&lt;/p&gt;
&lt;p&gt;Grote bekendheid verwierf Multifilm met zogenaamde
    'Zeitraffers', een proc&amp;eacute;d&amp;eacute; waarbij met een bepaalde
    interval - van een kwartier of een half uur - steeds een
    filmbeeldje van een bloem of plant werd opgenomen. Wanneer deze
    achter elkaar werden afgedraaid, kwam de bloem voor de ogen van
    de toeschouwer binnen enkele seconden tot bloei. Deze techniek
    werd bijvoorbeeld met succes toegepast in 
    &lt;em&gt;Van bol tot bloem&lt;/em&gt;

    uit 1931, een opdrachtfilm voor het Centraal
    Bloembollencomit&amp;eacute;. Toen Multifilm in 1932 naar een villa
    aan het Haarlemse Kenaupark verhuisde, was het inrichten van
    een speciale ruimte voor het vervaardigen van dergelijke
    opnamen een van de eerste dingen die Mol deed.&lt;/p&gt;
&lt;p&gt;Inmiddels had de geluidsfilm zijn intrede gedaan. Mol - een
    echte knutselaar - ontwikkelde samen met L.E.W. van Albada en
    ir. Uitermark een eigen systeem voor de optische registratie
    van geluid op smalfilm (16 mm formaat). Dit was erg in trek bij
    opdrachtgevers die niet over de financi&amp;euml;le middelen
    beschikten voor normaalfilm (35 mm) of juist vanwege het
    publiek dat men wilde bereiken, voor smalfilm kozen. Tot die
    laatste groep behoorde bijvoorbeeld de Nederlandsche
    Christelijke Filmcentrale, waarvoor Multifilm de projectie van
    films in school- en verenigingsgebouwen verzorgde.&lt;/p&gt;
&lt;p&gt;Mol was bestuurslid van de Nederlandsche Smalfilmliga, de in
    1931 opgerichte vereniging van amateurfilmers, die hij, wanneer
    nodig, met zijn bedrijf organisatorisch of praktisch
    ondersteunde. Ook de avant-garde cineasten van de Filmliga
    konden steeds van de faciliteiten van Multifilm gebruik maken.
    In maart 1934 ondertekende Mol een 'Manifest' in het blad 
    &lt;em&gt;Filmliga&lt;/em&gt;

    , waarin het Nederlandse publiek opgeroepen werd een 'eigen
    filmindustrie op zuiveren basis te vestigen'.&lt;/p&gt;
&lt;p&gt;Het jaar 1935 was belangrijk voor Multifilm. Niet alleen
    presenteerde het bedrijf iedere dag een nieuwe aflevering van
    het 
    &lt;em&gt;Flora-Journaal&lt;/em&gt;

    op de internationale bloemententoonstelling 'Flora' te
    Heemstede, ook maakte het voor NV Droste's Cacao- en
    Chocoladefabriek te Haarlem een veel geprezen opdrachtfilm, 
    &lt;em&gt;Altijd welkom. Rhapsody in brown&lt;/em&gt;

    getiteld, waarvoor de jonge componist Koos van de Griend een op
    fabrieksgeluiden ge&amp;iuml;nspireerde partituur schreef. In
    datzelfde jaar werd voor het eerst een Multifilm-productie - 
    &lt;em&gt;Het brandmerk van Ka&amp;iuml;n?&lt;/em&gt;

    , een film voor de Nederlandsche Bond tot Bestrijding der
    Vivisectie - niet toegelaten door de Centrale Commissie voor de
    Filmkeuring. Ook trad in 1935 de geluidstechnicus E.J.
    Verschueren toe tot het bedrijf. Binnen vier jaar zou deze
    opklimmen tot adjunct-directeur. Aan hem liet Mol de leiding
    van Multifilm over, toen hij in mei 1939 naar
    Nederlands-Indi&amp;euml; vertrok. Na honderd films in Nederland
    gemaakt te hebben was hij toe aan een nieuwe uitdaging: het
    maken van kleurenopnamen in de tropen.&lt;/p&gt;
&lt;p&gt;Door de Duitse inval in mei 1940 was Mol gedwongen op Java
    te blijven. Hij richtte er een filiaal op van zijn bedrijf:
    Multifilm Batavia. In het voorjaar van 1942 namen de Japanners
    bedrijfsruimte en apparatuur in beslag en dwongen Mol als
    technicus voor hen te werken. Na verloop van tijd belandde hij
    alsnog in een interneringskamp. Sterk verzwakt werd hij eind
    1945 door de Netherlands-Indies Government Information Service
    voor herstel naar Australi&amp;euml; gehaald. Hier werden plannen
    gesmeed voor de inrichting van een krachtig Nederlands-Indisch
    filmpropaganda-apparaat. Multifilm Batavia werd samengevoegd
    met het Gouvernements Filmbedrijf, en Mol werd benoemd tot
    directeur. Zijn uit Nederland overgekomen zoon Cees werd
    bedrijfsleider. De politieke situatie maakte het echter steeds
    moeilijker film als voorlichtingsmiddel te gebruiken onder de
    Indische bevolking. Tot overmaat van ramp werd het
    paradepaardje, het bioscoopjournaal 
    &lt;em&gt;Wordende wereld&lt;/em&gt;

    - waarvan tussen 1947 en 1949 meer dan 130 afleveringen werden
    gemaakt - slechts door een handvol Nederlandse bioscopen
    afgenomen.&lt;/p&gt;
&lt;p&gt;In 1949 reisde Mol terug naar Nederland. In Haarlem trof hij
    een bedrijf aan dat door Verschueren met succes door de
    bezetting en de eerste naoorlogse jaren was geloodst. Omdat
    zijn gezondheid te wensen overliet, lukte het hem niet echt
    zijn draai te vinden. Het liefst bracht hij zijn tijd door met
    het filmen van kristallisaties, nu op kleurenmateriaal. In 1951
    presenteerde Mol 
    &lt;em&gt;From Leeuwenhoek to the electric microscope&lt;/em&gt;

    , een nieuwe versie van zijn allereerste film, op een congres
    van de International Scientific Film Association in Den Haag.
    En in 1953 vertoonde de NCRV zijn microcinematografische
    opnamen op de toen nog geen twee jaar oude televisie.&lt;/p&gt;
&lt;p&gt;Jan Mol is in de herinnering gebleven door zijn pionierswerk
    op het gebied van de microcinematografie. Daarnaast is ook de
    invloed van zijn idee&amp;euml;n op de ontwikkeling van de
    amateurfilm in Nederland van belang. Door zijn praktische
    vindingrijkheid en zakelijke instinct zorgde de wat stugge
    West-Fries bovendien voor continu&amp;iuml;teit, een zeldzame deugd
    in de Nederlandse filmwereld. Het strekt Mol tot eer dat hij
    hierin nadrukkelijk ook zijn collega's, de avant-garde
    cineasten van de Filmliga, betrok.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief-Mol-Nobel bij de Archiefdienst
  Westfriese Gemeenten te Hoorn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bert Hogenkamp en Paul Kusters, 
    &lt;em&gt;J.C. Mol&lt;/em&gt;

    . 
    &lt;em&gt;Een filmografisch en bibliografisch overzicht van zijn
    Nederlandse werk&lt;/em&gt;

    (Hilversum 2000).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.G. Cannegieter, 'Karakterschets. J.C. Mol', in 
  &lt;em&gt;Morks-Magazijn&lt;/em&gt;

  30 (1928) 1-12; L.J. Jordaan, 'Bioscopy. J.C. Mol', in 
  &lt;em&gt;De Groene Amsterdammer&lt;/em&gt;

  , 13-3-1930; Dick Laan, 
  &lt;em&gt;Dick Laan over film. Herinneringen en belevenissen van een
  oud-filmer&lt;/em&gt;

  (Haarlem [1964]) 74-81; Bert Hogenkamp, 'J.C. Mol en Multi-film:
  wetenschap - film - bedrijf', in 
  &lt;em&gt;De Nederlandse documentaire film, 1920-1940&lt;/em&gt;

  (Amsterdam [etc.] 1988) 97-108; idem, 'J.C. Mol als mentor van de
  wetenschappelijke, amateur- en avant-garde film in Nederland,
  1924-'32', in 
  &lt;em&gt;GBG-Nieuws. Geschiedenis, Beeld&amp;amp;Geluid&lt;/em&gt;

  32 (voorjaar 1995) 4-12; Bert Hogenkamp en Paul Kusters, 
  &lt;em&gt;J.C. Mol. Een filmografisch en bibliografisch overzicht van
  zijn Nederlandse werk&lt;/em&gt;

  (Hilversum 2000).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;GBG-Nieuws. Geschiedenis, Beeld &amp;amp; Geluid&lt;/em&gt;

  32 (voorjaar 1995) 5.&lt;/p&gt;
&lt;p&gt;Bert Hogenkamp&lt;/p&gt; 
&lt;dtml-var bwn_footer&gt;</text>
  </biography>
</biodes>

