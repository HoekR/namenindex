<biodes version="1.0">
  <fileDesc>
    <title>Cleveringa, Rudolph Pabus (1894-1980)</title>
    <ref target="http://resources.huygens.knaw.nl/bwn1880-2000/lemmata/bwn3/cleveringa"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cleveringa</idno>
    <persName><name type="geslachtsnaam">Cleveringa</name>, Rudolph Pabus</persName>
    <sex value="1"/>
    <event type="birth" when="1894"/>
    <event type="death" when="1980"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/CLEVERINGA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cleveringa, Rudolph Pabus&lt;/strong&gt;, jurist, hoogleraar (Appingedam 2-4-1894 - Oegstgeest 15-12-1980).

  Zoon van Jacobus Pieters Cleveringa, rechter, en Ludgerdina
  Catharina Lucretia Schleurholts. Gehuwd op 22-8-1922 met Hiltje
  Boschloo. Uit dit huwelijk werden 3 dochters geboren. 
  
&lt;img src=&amp;quot;images/CLEVERINGA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cleveringa, Rudolph Pabus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Cleveringa verhuisde reeds op vierjarige leeftijd van
    Appingedam naar Heerenveen, toen zijn vader daar tot
    kantonrechter was benoemd. Hier bracht hij zijn jeugd door en
    sloot hij vriendschap met Eelco van Kleffens, de latere
    minister van Buitenlandse Zaken. Deze zou van Cleveringa
    zeggen: 'Ru was in ons beider jeugd mijn alter ego, en bleef
    vriend nummer &amp;eacute;&amp;eacute;n, levenslang... Voortreffelijker
    karakter is moeilijk denkbaar - puur goud. '(E.N. van Kleffens,
    
    &lt;em&gt;Belevenissen I: 1894- 1940&lt;/em&gt;

    (Alphen aan de Rijn, 1980) 44 - 45). Na de HBS in Groningen
    afgelopen en het staatsexamen gedaan te hebben, ging Cleveringa
    in 1913 in Leiden studeren. Hij schreef zich tegelijk in met
    Van Kleffens, op 17 september. Binnen het Leids Studentencorps
    heeft hij zich niet met bestuurlijke activiteiten
    beziggehouden, afgezien van die voor het plaatselijk
    genootschap Frisia. Veertien dagen na Van Kleffens legde hij
    zijn doctoraal examen af, op 27 juni 1917.&lt;/p&gt;
&lt;p&gt;Van 1917 tot begin 1919 was Cleveringa werkzaam bij de
    IJzer- en Staaldistributie. In die tijd schreef hij ook de
    dissertatie waarop hij op 16 januari 1919, dezelfde dag als Van
    Kleffens, promoveerde, cum laude. 
    &lt;em&gt;De zakelijke werking der ontbindende voorwaarde&lt;/em&gt;

    (Leiden, 1919). Opvallend aan deze dissertatie is de
    rechtshistorische aanpak van de materie. Het feit dat E.M.
    Meijers de promotor was, zal hier veel mee te maken gehad
    hebben, te meer daar Cleveringa na zijn proefschrift nooit meer
    over rechtsgeschiedenis gepubliceerd heeft.&lt;/p&gt;
&lt;p&gt;Na zijn promotie aanvaardde Cleveringa een functie bij de
    Koninklijke Nederlandsche Stoombootmaatschappij . Hier deed hij
    een van zijn twee grote juridische liefdes op: het zeerecht.
    Talrijk waren de artikelen die hij in zijn KNSM-tijd over dit
    onderwerp publiceerde en hij schreef er tevens het grootste
    deel van zijn handboek over 
    &lt;em&gt;Het nieuwe zeerecht&lt;/em&gt;

    (Zwolle, 1927). In deze tijd ook, in 1922, trad hij in het
    huwelijk met Hiltje Boschloo, die hem op cruciale momenten in
    zijn leven, met name in zijn beslissing te protesteren tegen
    het ontslag van Meijers in 1940, onmisbaar ter zijde stond.&lt;/p&gt;
&lt;p&gt;In 1926 werd Cleveringa tot rechter in Alkmaar benoemd. Al
    het jaar daarop, in 1927, werd hij, als opvolger van F.G.
    Scheltema, hoogleraar in het handelsrecht en het burgerlijk
    procesrecht aan de Rijksuniversiteit te Leiden. Daar heeft hij,
    met een gedwongen onderbreking van vier en een halfjaar
    gedurende de bezetting, 31 jaar gedoceerd. Het wetenschappelijk
    werk van Cleveringa is hoofdzakelijk ondergebracht in twee
    handboeken. Het zeerecht bleef zijn grote belangstelling
    behouden, en van dit boek bewerkte hij nog drie nieuwe drukken,
    waarvan de laatste, van 1961, meer dan de dubbele omvang van de
    eerste heeft. Daarnaast ontwikkelde Cleveringa een voorkeur
    voor het burgerlijk procesrecht, die hem het verzoek om de
    bewerking van de derde druk van W. van Rossem Bzn. 
    &lt;em&gt;Het Nederlandsche Wetboek van Burgerlijke
    Rechtsvordering&lt;/em&gt;

    (Arnhem, 1934), in eerste instantie vanaf art. 264 van het
    Wetboek, deed accepteren. Ook van dit boek zou hij nog een
    vierde druk bewerken, die van deze uitgave geheel zijn eigen
    werk maakte, met de titel 
    &lt;em&gt;Mr. W. van Rossem's Verklaring van het Nederlands Wetboek
    van burgerlijke rechtsvordering&lt;/em&gt;

    (Zwolle, 1972, 2 dl.). Naast deze twee handboeken publiceerde
    Cleveringa nog tal van artikelen, die echter meestal betrekking
    hadden op zijn twee specialismen. Uitzondering daarop vormen
    zijn 
    &lt;em&gt;Inleidende colleges...&lt;/em&gt;

    (Leiden, 1946), een bundel over algemene problemen als de
    verhouding van gevoel en rede in het rechtsoordeel, de relatie
    van het recht tot de kunst en dergelijke. Deze bundel geeft
    goede toegang tot Cleveringa's rechtsbeschouwing, tot de hang
    naar harmonie die eruit naar voren komt en de rol die het
    gewetensoordeel erin speelt. 'Wij weten ons werk,' zo schrijft
    hij daarin, 'ook in zijn verste schuilhoeken, van nobele
    allure; doorgloeid door het vuur eener goddelijke openbaring;
    opgestuwd door een immer oplaaienden wil tot het zuiverste:
    constans et perpetua voluntas suum cuique tribuendi;
    aangedreven door de innige begeerte de hoogste Majesteit &amp;quot;te
    oboedieeren in der gerechtigheyt&amp;quot;!' (50).&lt;/p&gt;
&lt;p&gt;Cleveringa liet zich als jurist leiden door de hoop op een
    waarlijk harmonische rechtsorde in het verschiet, ook toen de
    donkere wolken van het nazisme de horizon verduisterden. De
    Duitse autoriteiten verstuurden op 23 november 1940 de brieven
    waarin het joodse personeel van universiteiten en hogescholen
    het ontslag werd aangezegd. In Leiden zou o.a. professor
    Meijers door deze maatregel getroffen worden. De juridische
    faculteit besloot te protesteren, en Cleveringa, die op dat
    moment decaan was, zag het als zijn taak dat protest uit te
    spreken. Op het normale collegeuur van Meijers, van 10-11 uur,
    op 26 november 1940, formuleerde Cleveringa zijn afkeuring over
    het ontslag van Meijers. Hij deed dat met grote effectiviteit.
    Hij las de ontslagbrief 'in zijn kale naaktheid' voor, zonder
    poging tot nadere verduidelijking. 'Hun daad kwalificeert zich
    zelf afdoende.' Daarnaast beschreef hij de betekenis van zijn
    leermeester Meijers: 'Het enige wat ik thans begeer, is: hen
    uit het gezicht en beneden ons te laten, en Uw blik te richten
    naar de hoogte, waarop de lichtende figuur staat van hem wie
    onze aanwezigheid hier geldt. Want het lijkt mij goed, dat wij
    ons op dit oogenblik nog eens duidelijk te binnen trachten te
    brengen, wie het is, dien een macht, welke op niets dan enkel
    zich zelf kan steunen, hier na een dertigjarige werkzaamheid
    achteloos ter zijde schuift' (20). De rede van Cleveringa was
    een weloverwogen protest. Hij onthield zich bewust van enige
    politieke uitspraak, ging niet in op het racistische principe
    van de ontslagmaatregel en was bovendien bedoeld om
    onberedeneerde studentenacties te voorkomen. Maar door zijn
    grootste juxtapositie van zwart en wit was het uiterst
    effectief. De dag erop staakten de studenten uit protest het
    col-legebezoek en sloot General-Kommissar F. Wimmer de
    universiteit. Cleveringa heeft in de oorlog twee keer gevangen
    gezeten, &amp;eacute;&amp;eacute;n keer na zijn rede, van 27 november 1940
    tot in de zomer van 1941, in het 'Oranjehotel', en
    &amp;eacute;&amp;eacute;n keer in Vught, van 5 januari tot 23 juli 1944,
    als gijzelaar. In zijn 
    &lt;em&gt;Gedenkschriften&lt;/em&gt;

    (Leiden, 1983) geeft hij daarvan uitgebreid verslag.&lt;/p&gt;
&lt;p&gt;Na zijn vrijlating hield Cleveringa zich niet afzijdig. Hij
    maakte van de oprichting af, in augustus 1944, deel uit van het
    College van Vertrouwensmannen, in het leven geroepen ter
    co&amp;ouml;rdinatie van het verzet, ter handhaving van de orde en
    om te voorzien in regeringsgezag ter plaatse bij de bevrijding.
    Cleveringa was onder meer de steller van de proclamatie waarin
    het College op 'Dolle Dinsdag' opriep de orde te handhaven en
    tot 'het nalaten van daden van eigen richting, welke in strijd
    zijn met ons rechtsbesef, onze traditie en onze democratische
    opvattingen'. Op grond van deze activiteiten werd ook aan hem
    gedacht om onmiddellijk na de oorlog zitting te nemen als
    minister van Onderwijs of Justitie in een nieuw te vormen
    kabinet. Maar Cleveringa had allerminst politieke aanleg of
    ambitie. Na de oorlog nam hij nog het voorzitterschap waar van
    een commissie die klachten moest onderzoeken tegen de
    Nederlandse offici&amp;euml;le vertegenwoordigers in Frankrijk,
    Zwitserland en Portugal, zoals die door Nederlandse
    uitgewekenen geponeerd werden. Ook vond D.U. Stikker hem bereid
    om achter de schermen een adviesfunctie waar te nemen bij de
    oprichting van de Partij van de Vrijheid. Maar een politieke
    functie begeerde Cleveringa niet (Dirk U. Stikker, 
    &lt;em&gt;Memoires&lt;/em&gt;

    (Rotterdam [etc.], 1966) 83).&lt;/p&gt;
&lt;p&gt;Cleveringa hervatte na de oorlog gewoon zijn professoraat.
    Hij trad op 10 mei 1946 op als erepromotor van Winston
    Churchill en was van 1946 tot 1947 rector magnificus. Jarenlang
    was hij decaan van de Juridische Faculteit en hij begeleidde de
    promotie van wel drie&amp;euml;ndertig juristen. Op 64-jarige
    leeftijd besloot hij met emeritaat te gaan. Hem werd toen een
    andere functie aangeboden, die van lid van de Raad van State.
    Tot 1963 zou hij die functie vervullen. Al in 1945 was hij
    staatsraad in buitengewone dienst geworden. Na zijn weggaan als
    gewoon lid in 1963 zou hij deze positie nog weer tot 1969
    bekleden.&lt;/p&gt;
&lt;p&gt;Cleveringa hing een, zoals wel genoemd is, 'nadrukkelijk
    beleden Vrijzinnig Protestantse overtuiging' aan (G.
    Langemeijer, 639). Politiek was hij veel minder uitgesproken.
    In zijn gedenkschriften schrijft hij hoe hij tijdens zijn
    eerste gevangenname ondervraagd werd over zijn politieke
    overtuiging. 'Ik antwoordde nimmer aan politiek gedaan te
    hebben, doch lid te zijn van de liberale staatspartij, welke
    met mijn inzichten het meest strookte;... dat ik intusschen
    weinig belangstelling had voor politieke zaken en mijn tijd aan
    mijn werk en studi&amp;euml;n placht te geven.' (33). Cleveringa
    voelde zich thuis in de specifieke houding van het professoraat
    ten tijde van het interbellum: apolitiek als hij was, had hij
    een groot vertrouwen in de redelijkheid en de kracht van
    argumenten en een groot verantwoordelijkheidsbesef, het gevoel
    te behoren tot de elite van een land, geroepen tot een
    voorbeeldfunctie.&lt;/p&gt;
&lt;p&gt;Als jurist stond hij op de bres voor de redelijke
    argumentatie door o.a. een opvallende weigering rechterlijke
    uitspraken als finaal te beschouwen en zich er regelmatig mee
    oneens te verklaren. Zelfs als gevangene van de nazis verliet
    hem dit vertrouwen in de redelijkheid niet en hoopte hij dat de
    Duitsers zijn houding zouden billijken. Hij daagde zelfs een
    impertinente rijkscommissaris uit argumenten tegenover de zijne
    te stellen en verklaarde dat hij, zolang dat niet gebeurde,
    ervan uitging dat zijn positie inzake Meijers' ontslag de
    sterkste was. Een ander aspect van Cleveringa, dat zowel in
    zijn werk als in zijn leven doordrong, was zijn acribie, zijn
    nauwkeurigheid en omzichtigheid, zijn pogen te komen tot een
    scherpe probleemstelling. Als zodanig kan men in het leven en
    het werk van Cleveringa een grote harmonie waarnemen, de
    geslaagde poging praktijk en theorie, denken en daad in
    doordacht evenwicht te brengen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Chronologisch overzicht van publikaties tot 1952 in 
    &lt;em&gt;Rechtskundige opstellen... aangeboden aan... Cleveringa&lt;/em&gt;

    (Zwolle, [1952]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Langemeijer, 'Cleveringa's rechtsbeschouwing', in 
  &lt;em&gt;Rechtsgeleerd Magazijn Themis&lt;/em&gt;

  (1952) 636-645; W.L. Haardt, 'Cleveringa was leermeester met
  onwrikbare zekerheid', in 
  &lt;em&gt;NRC Handelsblad,&lt;/em&gt;

  23-12-1980; H. Drion, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1981.&lt;/em&gt;

  189- 194; I. Sch&amp;ouml;ffer, 'Inleiding' , in 
  &lt;em&gt;Gedenkschriften van prof.mr. R.P. Cleveringa.&lt;/em&gt;

  Uitg. door L.E. van Holk en I. Sch&amp;ouml;ffer (Leiden, 1983) l -
  13; W. Otterspeer, 'Professor Cleveringa en het fatsoen', in 
  &lt;em&gt;NRC Handelsblad.&lt;/em&gt;

  26-11-1983, Z-Bijvoegsel.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1981-1982&lt;/i&gt; (Amsterdam 1982) 188.&lt;/p&gt;






&lt;p&gt;W. Otterspeer&lt;/p&gt; 
&lt;dtml-var bwn_footer&gt;</text>
  </biography>
</biodes>

