<biodes version="1.0">
  <fileDesc>
    <title>Kortenhorst, Leonardus Gerardus (1886-1963)</title>
    <ref target="http://resources.huygens.knaw.nl/bwn1880-2000/lemmata/bwn1/kortenhorst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kortenhorst</idno>
    <persName><name type="geslachtsnaam">Kortenhorst</name>, Leonardus Gerardus</persName>
    <sex value="1"/>
    <event type="birth" when="1886"/>
    <event type="death" when="1963"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KORTENHORSTLG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kortenhorst, Leonardus Gerardus&lt;/strong&gt;, advocaat en politicus (Weesp 12-11-1886 - 's-Gravenhage 13-1-1963).

Zoon van Gerhardus Petrus Kortenhorst, arts, en Christina Hendrika
Josephina Sloot. Gehuwd op 28-10-1915 met Dorothea Magdalena Woltersom.
Uit dit huwelijk werden 3 zoons en 1 dochter geboren.


&lt;img src=&amp;quot;images/KORTENHORSTLG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kortenhorst, Leonardus Gerardus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Kortenhorst genoot middelbaar onderwijs aan het St. Ignatiuscollege
in Amsterdam. Na zijn eindexamen gymnasium-A in 1905 studeerde hij
Rechten aan de Universiteit van Amsterdam. Aan het studentenleven nam
hij actief deel, niet alleen op het gebied van het toneel, maar ook in
het eigenlijke organisatieleven. Hij was redacteur van het
studentenweekblad 
&lt;em&gt;Propria Cures.&lt;/em&gt;

Bovendien was hij zowel corpsrector als praeses van de Katholieke
Studentenvereniging St. Thomas. Toen in de jaren dertig enkele
katholieke corps-studenten niet tevens lid mochten worden van St.
Thomas, heeft Kortenhorst als re&amp;uuml;niepraeses op 23 januari 1937 bij
het 8e lustrum van St. Thomas daartegen krachtig stelling genomen,
omdat hij in deze afwijzing een 'ongewenste toespitsing van het
katholieke isolement' zag. Op 7 oktober 1911 deed Kortenhorst zijn
doctoraal. Als juridisch verslaggever werd hij verbonden aan 
&lt;em&gt;De Telegraaf&lt;/em&gt;

in tegelijk was hij leraar in de staathuishoudkunde aan de R.K.
Handelsschool te Amsterdam.&lt;/p&gt;
&lt;p&gt;Op 9 juli 1913 promoveerde Kortenhorst tot doctor in de
rechtswetenschap op het proefschrift 
&lt;em&gt;Bevoegdheid van den rechter om ongestraft te laten&lt;/em&gt;

(Bussum, 1913). Zijn promotor was prof. J.A. van Hamel, maar het
wijsgerig deel van de dissertatie was tot stand gekomen met
voorlichting en onder auspici&amp;euml;n van de bekende dominicaan magister
A. Rijken. Twee elementen in dit proefschrift trokken destijds veel
aandacht. Vooreerst bepleitte de promovendus in het kader van een
grondige rechtshervorming het zg. rechterlijk pardon, een beginsel dat
eerst tientallen jaren later in Nederland aanvaard zou worden.
Vervolgens was, zo verklaarde Kortenhorst later zelf, de grondtoon van
het proefschrift in die tijd in de katholieke wereld 'lichtelijk
revolutionair', omdat de promovendus het bestaan van een specifieke
katholieke strafrechttheorie ontkende.&lt;/p&gt;
&lt;p&gt;Na zijn promotie was Kortenhorst verbonden aan het Amsterdamse
advocatenkantoor van mrs. E.J.C. Geseling en J.A.M. Bunker. Tevens
bekleedde hij vele functies op sociaal-economisch en sociaal-politiek
terrein. Hij werd secretaris van de Amsterdamse Voogdijraad. In 1915
volgde, hoewel hij als griffier van de krijgsraad te velde
gemobiliseerd was, de benoeming tot eerste secretaris van de pas
opgerichte Algemeene R.K. Werkgeversvereeniging en in 1918 werd hij
secretaris van de toen ook opgerichte R.K. Werkgeversvereeniging in de
Metaalnijverheid. Bovendien was hij o.m. voorzitter van de
Rijkscommissie voor Werkverruiming, van het Nederlands Eiercontrole
Bureau, penningmeester van het Nederlands Instituut voor Praeventieve
Geneeskunde te Leiden, secretaris van de in 1920 gevormde
Staatscommissie voor Economische Politiek (de zg. Socialisatie
commissie) waarvan W.H. Nolens voorzitter was. Met P.J.M. Aalberse en
J.D.J. Aengenent nam hij in 1919 het initiatief tot de oprichting van
de R.K. Sociale Studieclub, waarvan Nolens voorzitter, Aengenent
vice-voorzitter en Kortenhorst secretaris-penningmeester werd.&lt;/p&gt;
&lt;p&gt;Verder maakte Kortenhorst deel uit van de Internationale Vereniging
van Industri&amp;euml;le Werkgevers, buitengewoon lid van de Hoge Raad van
Arbeid, lid van de Nijverheidsraad, voorzitter van het Centraal
Brouwerij Kantoor, curator van de Leidse Universiteit, lid van de Raad
van Toezicht van de Katholieke Economische Hogeschool te Tilburg.&lt;/p&gt;
&lt;p&gt;Ook in het politieke leven en via de Roomsch-Katholieke Staatspartij
ging Kortenhorst een steeds meer vooraanstaande rol spelen, al viel hem
daarbij nooit een plaats in de partijleiding zelf toe. Van 27 januari
1925 tot 2 februari 1926 vingen deze politieke bemoeienissen aan met
een lidmaatschap van de Provinciale Staten van Noord-Holland, gevolgd
door het lidmaatschap van de Tweede Kamer op 16 september 1925, dat hij
met onderbreking van de bezettingstijd tot zijn dood zou behouden. Mede
om dit kamerlidmaatschap te kunnen vervullen, verhuisde Kortenhorst in
1925 naar Den Haag en associeerde hij zich als advocaat en procureur
met mrs. W.P.M. van der Loo en L.N. Deckers. Als kamerlid werd hij
beschouwd als deskundige op het gebied van de handelspolitiek,
bedrijfsorganisaties, en privaat- en strafrecht.&lt;/p&gt;
&lt;p&gt;In de jaren dertig ontpopte hij zich als een felle tegenstander van
het nationaal-socialisme en met name van de Nederlandse NSB. Deze
houding lokte in 1935 een diplomatiek incident uit, toen hij als lid
van een Nederlandse handelsmissie Berlijn bezocht. De Duitse regering
sloot Korstenhorst van onverplichte sociale beleefdheden uit, zodat hij
naar Den Haag terugreisde. Nadat de Duitsers Nederland in 1940 hadden
bezet, werd Kortenhorst voor korte tijd als gijzelaar naar St.
Michielsgestel overgebracht. Met zijn zoon richtte hij na zijn
vrijlating een sociaal-economisch adviesbureau op, waar hij een aantal
plannen uitwerkte voor de periode die op de oorlog zou volgen (o.a.
uitwerking van een nieuwe grondwet en een aanzet tot de Stichting van
den Arbeid). Hij leverde verder bijdragen aan de illegale pers en
publiceerde een traktaat onder het pseudoniem IJsbrand de Vries.&lt;/p&gt;
&lt;p&gt;Na de oorlog gaf Kortenhorst op 15 juni 1945 te kennen in verband
met zijn leeftijd zijn functie als secretaris van de Algemeene
Roomsch-Katholieke Werkgeversvereeniging te willen neerleggen. Dat vond
op 3 januari 1946 plaats. Het was begrijpelijk dat hij alleen met een
Kamerlidmaatschap geen vrede kon vinden en zijn energie ook wierp op
een hervatte advocatenpraktijk. Vooral zijn optreden als raadsman bij
zuiveringszaken rond het ten slotte in 1948 terugkerende dagblad 
&lt;em&gt;De Telegraaf&lt;/em&gt;

en zijn kort na de oorlog in een brochure verdedigde opvatting dat de
collaboratie van het bedrijfsleven in Nederland tijdens de
bezettingstijd eerder begrip en waardering dan kritiek en vervolging
verdiende (zie L.G. Kortenhorst, 
&lt;em&gt;Was samenwerking met den vijand geoorloofd?&lt;/em&gt;

('s-Gravenhage, 1945)) ontmoetten behalve instemming bij velen in
bepaalde (vooral oud-verzets-) kringen veel kritiek. Dat Kortenhorst
zijn advocatenpraktijk bijv. in de lang na zijn dood, zozeer in
opspraak gekomen zaak-Menten voortzette, ook toen hij voorzitter van de
Tweede Kamer (1948) was geworden, lokte ook in de Kamer ontstemming uit
en deed Kortenhorst in 1952 besluiten om daarvan af te zien. Maar het
zou onjuist zijn dit advocatenwerk na 1945 in Kortenhorsts werkzaamheid
centraal te stellen: hij bleef een actief politicus en Kamerlid al liet
hij zijn vroegere economisch-sociale specialiteit binnen de KVP-fractie
aan anderen over. Kortenhorst was zodoende lid van de Nederlandse
delegatie op de vredesconferentie van Parijs (1946).&lt;/p&gt;
&lt;p&gt;In 1947 heeft Kortenhorst zich bij de behandeling van de
Noodvoorziening Perswezen opgeworpen als een verdediger van de
terugkeer van kranten die aanvankelijk na de bevrijding niet mochten
verschijnen. Ondertussen was hij lid van het Partijbestuur en van de
Partijraad van de KVP. Bij KB van 22-9-1948 nr. 1 werd Kortenhorst
benoemd tot voorzitter van de Tweede Kamer. Deze functie bekleedde hij
tot aan zijn dood, al weigerde de PvdA-fractie gedurende enige jaren
hem haar stem te geven, zulks naar aanleiding van zijn op 15 december
1958 ingenomen houding t.a.v. de afhandeling van belastingwetten van de
demissionaire minister van Financi&amp;euml;n, H.J. Hofstra, uit het derde
ministerie-Drees, waarbij Kortenhorst onzorgvuldigheid als
kamervoorzitter verweten werd bij het overleg tussen regering en Kamer.
Als kamervoorzitter streefde hij naar een goede wisselwerking tussen
parlement en publiciteitsmedia, naar grotere openheid en openbaarheid
en naar een vernieuwing van het 
&lt;em&gt;Reglement van Orde.&lt;/em&gt;

Onder zijn presidium had een verbouwing van het Kamergebouw plaats,
waardoor de fracties meer faciliteiten in het gebouw ter beschikking
kregen. Hij zorgde voor een nieuwe werkmethode bij het vooronderzoek in
de Kamer door de openbare commissievergaderingen in te voeren. In 1956
werkte hij mee aan de uitbreiding van het aantal leden van de Tweede
Kamer van 100 tot 150.&lt;/p&gt;
&lt;p&gt;Naast zijn politieke activiteiten is Kortenhorst als publicist
werkzaam geweest. Hij was hoofdredacteur van het orgaan van de
Algemeene Werkgeversvereeniging, en medewerker van de 
&lt;em&gt;Dagelijksche Beurscourant.&lt;/em&gt;

In 
&lt;em&gt;De Tijd&lt;/em&gt;

schreef hij de bekende 'Haagse Brieven', welke serie hij na een
conflict met zijn hoofdredacteur na januari 1949 tot aan zijn dood
voortzette in 
&lt;em&gt;de Volkskrant,&lt;/em&gt;

onder de titel, 'Tussen Plein en Binnenhof'.&lt;/p&gt;
&lt;p&gt;In meer links-geori&amp;euml;nteerde kringen zag men Kortenhorst als een
exponent van de werkgeversbelangen en graag als conservatief
afgeschilderd. Door zijn beminnelijk optreden wist hij het vertrouwen
van werkgevers en werknemers te verkrijgen, ofschoon vele werkgevers
hem als 'de rode secretaris' (nl. van werkgeversorganisaties)
beschouwden. Hij ijverde voor een goede verstandhouding tussen
ondernemers en arbeiders. Zo kwam mede door zijn toedoen in 1929 de
eerste collectieve arbeidsovereenkomst in de metaalnijverheid tot
stand. In de R.K. Sociale Studieclub kwam Kortenhorst fel tegenover de
nogal radicale J.A. Veraart te staan in de kwestie rondom de
bedrijfsorganisatie. Kortenhorst pleitte voor een sociale, Veraart voor
een economische bedrijfsorganisatie. Hij toonde zich een voorstander
van een actieve handelspolitiek.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Kortenhorst - vooral wat juridische zaken betreft -
in het Algemeen Rijksarchief en bij de familie Kortenhorst in
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties de bibliografie in 
&lt;em&gt;Documentatie. Sociaal. Economisch. Fiscaal&lt;/em&gt;

16 (1956) 365.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Kortenhorst, 'Dr. L.G. Kortenhorst 70 jaar', in 
&lt;em&gt;Documentatie&lt;/em&gt;

16 (1956) 354-365; H.M. Hirschfeld, 
&lt;em&gt;Herinneringen uit de jaren 1933-1939&lt;/em&gt;

(Amsterdam [enz.], 1959); A.C. de Ruiter, 'Parlementaire evoluties
tijdens de Kortenhorst-periode', in 
&lt;em&gt;Tijdschrift voor Overheidsadministratie&lt;/em&gt;

19 (1963) 324-326, 332-334; W.G.J.M. Tomassen, 
&lt;em&gt;Het R.K. Bedrijfsradenstelsel (1919-1922)&lt;/em&gt;

([Leiden], 1974). Proefschrift Leiden.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Harry Pot; Collectie ANEFO; Kortenhorst in juli 1962].&lt;/p&gt;






&lt;p&gt;J.P. Gribling&lt;/p&gt; 
&lt;dtml-var bwn_footer&gt;</text>
  </biography>
</biodes>

