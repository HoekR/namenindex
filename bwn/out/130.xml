<biodes version="1.0">
  <fileDesc>
    <title>Berkum, Petrus Paulus van (1901-1977)</title>
    <ref target="http://resources.huygens.knaw.nl/bwn1880-2000/lemmata/bwn2/berkum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berkum</idno>
    <persName><name type="geslachtsnaam">Berkum</name>, Petrus Paulus van</persName>
    <sex value="1"/>
    <event type="birth" when="1901"/>
    <event type="death" when="1977"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Berkum, Petrus Paulus van&lt;/strong&gt;, hoogleraar economie (Den Helder 17-12-1901 - Tilburg 27-9-1977).

Zoon van Petrus van Berkum, slager, en Elisabeth Cecilia Hoogendijk.
Gehuwd op 9-2-1935 met Josefa Johanna Antonia Rein. Uit dit huwelijk
werden 2 zoons en 2 dochters geboren.



&lt;/p&gt;
&lt;p&gt;Van Berkum behaalde, alvorens zijn academische studie te beginnen,
in 1926 MO-akten boekhouden en staathuishoudkunde en statistiek. Vanaf
1926 was hij leraar handelswetenschappen aan de hogere handelsschool te
Middelburg. In 1928 volgde zijn studie economie aan de Katholieke
Hoogeschool Tilburg en tevens een buitengewoon docentschap boekhouden
en bedrijfsleer aan de Katholieke Leergangen in dezelfde stad. Hij was
actief in het studentenleven, onder meer als praeses van het Tilburgsch
Studentencorps St. Olof. In 1933 behaalde Van Berkum met lof het
doctoraal.&lt;/p&gt;
&lt;p&gt;Daarna was hij tot 1939 werkzaam als referendaris bij het
departement van Economische Zaken, waar hij zich bezighield met de
beleidsvoorbereiding van de economische en vooral de monetaire
politiek. Zo was hij in 1934 betrokken bij de onderhandelingen over het
Nederlands-Duits betalingsverkeer. Op 8 februari 1938 vond bij prof.
H.A. Kaag te Tilburg met lof de promotie plaats op het proefschrift 
&lt;em&gt;De betalingsbalans als uitgangspunt eener beschouwing over de meest
recente structuurwijzigingen in het economisch leven&lt;/em&gt;

(Amsterdam, 1938). Van Berkum was de eerste gepromoveerde van de
Katholieke Hoogeschool.&lt;/p&gt;
&lt;p&gt;Op 1 mei 1939 werd hij, als opvolger van prof. A.B.A. van Ketel, aan
de Tilburgse hogeschool hoogleraar in de bedrijfsleer, inzonderheid het
financiewezen der onderneming en de toegepaste bedrijfshuishoudkunde.
Deze aanstelling had in zoverre het karakter van een kredietbenoeming
dat Van Berkums belangstelling - zowel in wetenschappelijk als
ambtelijk opzicht - was uitgegaan naar monetaire vraagstukken. In 1947
werden aan de leeropdracht de geldtheorie en conjunctuurleer
toegevoegd. In 1954 nam Van Berkum de leeropdracht algemene leer en
geschiedenis der economie van de in dat jaar overleden M.J.H.
Cobbenhagen op zich. In 1964 ging hij van de economische faculteit over
naar die der sociale wetenschappen en die der rechten. Hoezeer Van
Berkum in wetenschappelijke en maatschappelijke kring werd geaccepteerd
bleek ook uit andere door hem aanvaarde werkzaamheden. Van december
1944 tot augustus 1945 was hij in de rang van res. lt.-kolonel lid van
het Militair Commissariaat voor het Rechtsherstel en belast met het
beheer van het vijandelijk vermogen voor het bevrijde gebied. Van 1946
tot 1976 had hij zitting in de redactie van het 
&lt;em&gt;Maandschrift Economie.&lt;/em&gt;

In 1972 ging hij met emeritaat.&lt;/p&gt;
&lt;p&gt;De publicistische belangstelling van Van Berkum ging uit naar al de
terreinen van zijn opeenvolgende leeropdrachten, maar vooral naar
monetaire vraagstukken, de ondernemingsfinanciering, de conjunctuur en
de internationale economische politiek, maar ook naar de economie van
gezondheidszorg en ziekenhuiswezen. In zijn dissertatie leverde Van
Berkum, mede op grond van de economische problemen der jaren '30,
kritiek op het klassieke leerstuk van de automatische correctie van
verstoringen in het evenwicht van de betalingsbalans. Tegen dit
leerstuk voerde hij het argument van de starheid van de loon- en
kostenstructuur van moderne economie&amp;euml;n aan. In zijn publikaties
over de ondernemingsfinanciering ging Van Berkums speciale aandacht -
zonder dat er van originele bijdragen aan de theorie sprake was - uit
naar de vervangingswaardeleer. Van Berkum had meer dan Cobbenhagen oog
voor de betekenis van de opkomende kwantitatief-mathematische en
-econometrische methode in de economie. Het werkingsgebied daarvan
wilde hij echter wel beperkt zien tot marktbewegingen, prijsrelaties,
sparen, investeren etc., voor zover die statistisch bepaalbaar zijn.
Evenals Cobbenhagen bleef Van Berkum pleiten voor het kwalitatieve in
de economische theorie, vooral met betrekking tot de studie van het hoe
en waarom van het economisch handelen van mensen. Hij toonde zich een
aanhanger van de vernieuwingen die de Engelse economist J.M. Keynes in
de jaren '30 in de economische wetenschap had ge&amp;iuml;ntroduceerd:
de macro-economische benaderingswijze en op basis daarvan de
herwaardering van actieve economische politiek.&lt;/p&gt;
&lt;p&gt;Van Berkum was als persoon en als econoom degelijk en flexibel. Hij
was behalve een voortreffelijk wetenschapsbeoefenaar ook iemand met
aandacht voor praktische economische vraagstukken en nam naast
specifiek vakwetenschappelijke thema's ook meer beschouwelijke
vraagstukken in studie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Maandschrift Economie&lt;/em&gt;

28 (1963-1964) 357-363; 
&lt;em&gt;ibidem&lt;/em&gt;

41(1976-1977) 521.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Katholieke Hogeschool Tilburg 1927-1954: economie, ethiek,
maatschappij&lt;/em&gt;

door H. Bornewasser (Baarn, 1978-1981,2 dl.) I, passim; C.F. Scheffer,
'Prof.dr. P.P. van Berkum 25 jaar hoogleraar', in 
&lt;em&gt;Maandschrift Economie&lt;/em&gt;

28 (1963-1964) 337-357; D.B.J. Schouten, 
&lt;em&gt;ibidem&lt;/em&gt;

41 (1976-1977) 522-525.&lt;/p&gt;
&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

