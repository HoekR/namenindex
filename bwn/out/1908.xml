<biodes version="1.0">
  <fileDesc>
    <title>Visser, Albert (1913-1982)</title>
    <ref target="http://resources.huygens.knaw.nl/bwn1880-2000/lemmata/bwn4/vissera"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vissera</idno>
    <persName><name type="geslachtsnaam">Visser</name>, Albert</persName>
    <sex value="1"/>
    <event type="birth" when="1913"/>
    <event type="death" when="1982"/>
    <state type="occupation">schrijver</state>
    <state type="occupation">dichter</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Visser, Albert&lt;/strong&gt;, schrijver en dichter (Groningen 14-2-1913 - Amsterdam 9-5-1982). Zoon van Klaas Jochums Visser, gemeentearbeider, later
  brugwachter, en Akke Ferwerda. Gehuwd op 1-11-1945 met Edith
  Jeannette Josepha Bongers, fotografe. Na echtscheiding
  (14-3-1980) gehuwd op 28-4-1980 met Margaretha Johanna Hirs,
  vertaalster. Uit beide huwelijken werden geen kinderen geboren.
  

  

  
  &lt;/p&gt;
&lt;p&gt;Als jongste kind uit een eenvoudig, orthodox-hervormd gezin
    werd Ab Visser opgeleid tot meubelmaker, maar al spoedig, toen
    hij niet geschikt bleek voor dit vak, ontslagen. De
    daaropvolgende onderwijsstudie maakte hij niet af. Vanaf 1935
    probeerde hij een bestaan op te bouwen als schrijver. Binnen de
    groep jongeren die in Groningen tussen 1935 en 1940 voor een
    literaire opleving zorgde, trad Visser weldra op als de leider
    van de Jong-Protestanten, terwijl zijn vriend en rivaal A.
    Marja de 'neutralen' leidde.&lt;/p&gt;
&lt;p&gt;Werk van Vissers hand - gedichten en (vanaf 1936) verhalend
    proza - verscheen in protestantse bladen: literaire
    tijdschriften als 
    &lt;em&gt;Opwaartsche Wegen&lt;/em&gt;

    en 
    &lt;em&gt;De Werkplaats&lt;/em&gt;

    , maar ook familiebladen als 
    &lt;em&gt;Op den Uitkijk&lt;/em&gt;

    en 
    &lt;em&gt;De Spiegel&lt;/em&gt;

    . Zijn als feuilleton bedoelde 
    &lt;em&gt;De mensch wikt...&lt;/em&gt;

    werd in 1938 in boekvorm uitgegeven. Deze roman speelt in het
    ambachtsmilieu van meubelmakers, en een van de centrale thema's
    is de strijd tussen ambacht en industrie. Uiteraard heeft het
    een positief slot: 'De mensch wikt..., maar Ab Visser weet er
    wel een punt aan te draaien', was de karakteristiek van
    collega-schrijver A. Marja. Het betekende zijn eerste succes.
    Het honorarium stelde hem in staat een grote reis, naar Groot-
    Brittanni&amp;euml;, te maken. Zijn eerste gedichten gaf hij uit in
    eigen beheer, maar na een reis naar Frankrijk lukte het hem in
    1938 een 'bloemlezing', 
    &lt;em&gt;25 jonge Franse dichters&lt;/em&gt;

    , te plaatsen bij een uitgever. Dat het grotendeels eigen
    jeugdverzen betrof, bleef een goed bewaard geheim. Reeds
    v&amp;oacute;&amp;oacute;r 1940 probeerde Visser zich los te maken van de
    Jong-Protestanten, onder andere door neutrale uitgevers te
    zoeken. Dat leek te lukken: een roman 
    &lt;em&gt;Woonschepen&lt;/em&gt;

    (1942) en een meisjesboek 
    &lt;em&gt;Het gevloekte landhuis&lt;/em&gt;

    (1941) verschenen nog v&amp;oacute;&amp;oacute;r de instelling van de
    Kultuurkamer. Het laatste boek publiceerde hij, door
    contractuele verplichtingen gedwongen, onder het pseudoniem A.
    Ferwerda, de naam van zijn moeder.&lt;/p&gt;
&lt;p&gt;Ab Vissers in 1945 verschenen, maar al v&amp;oacute;&amp;oacute;r de
    oorlog geschreven roman over de vervolging van (vermeende)
    homoseksuelen in de Groninger Ommelanden in de 18e eeuw, 
    &lt;em&gt;Rudolf de Mepse. Het monsterproces van Faan&lt;/em&gt;

    , werd gunstig ontvangen. Grote successen bleven echter uit, en
    het kostte hem steeds meer moeite zijn werk gepubliceerd te
    krijgen. Even leek hij onderdak te vinden bij de socialistische
    Arbeiderspers, maar na enkele jaren werd zijn werk daar
    eveneens geweigerd. Zoals Visser over veel gebeurtenissen uit
    zijn eigen leven schreef, verhaalde hij ook - vol zelfspot,
    maar tevens vol kritiek - over zijn avonturen met uitgevers: 
    &lt;em&gt;Wat moet ik ermee&lt;/em&gt;

    , een boek uit 1979 dat ook weer door veel uitgevers was
    geweigerd.&lt;/p&gt;
&lt;p&gt;Na de bezetting werd Vissers leven steeds meer bepaald door
    een gewrichtsziekte, de ziekte van Bekhterev. Zijn kleine
    gestalte groeide steeds krommer, waardoor onder meer de
    ademhaling in toenemende mate werd bemoeilijkt. Voor
    behandeling van zijn ziekte en voor het warme klimaat maakte
    hij vele reizen naar landen als Frankrijk, Portugal, Marokko,
    later vooral naar Itali&amp;euml;. Door zijn gebochelde gestalte,
    maar ook door zijn snerpende stem en zijn provocerende optreden
    was Ab Visser een opvallende persoonlijkheid. Dat hij meestal
    werd gezien in het gezelschap van een aantrekkelijke vrouw,
    maakte zijn optreden des te opvallender. Met steeds scherper
    zelfspot beschreef hij zijn kwalen en zijn uiterlijk, het meest
    openhartig in enkele artikelen in jaargang 1979/1980 van het
    Amsterdamse studentenweekblad 
    &lt;em&gt;Propria Cures&lt;/em&gt;

    , waarvan hij toen gastredacteur was.&lt;/p&gt;
&lt;p&gt;In 1945 was Ab Visser naar Amsterdam vertrokken, overigens
    zonder, zoals veel andere Groningers, echt een rol in het
    literaire wereldje van de hoofdstad te spelen. Hij leefde er op
    huurkamers, vaak in grote armoede ('Ab Voorschot'). Tussen 1948
    en 1953 verbleef hij langdurig op 'De Pauwhof' te Wassenaar,
    totdat hem de toegang werd ontzegd. Zijn herinneringen aan dit
    verblijf, zoals weergegeven in 
    &lt;em&gt;Het klooster van Sint Jurriaan&lt;/em&gt;

    uit 1974, waarin hij scherp typeerde en opnieuw zichzelf niet
    ontzag, riepen veel weerstand op. Ab Visser, met zijn wat rauwe
    humor, nam geen blad voor de mond en spaarde geen reputaties.
    Dat betekende soms weer het einde van een vriendschap. Bekend
    &amp;egrave;n berucht was hij ook om zijn feesten. Vaak onder het mom
    van een literaire avond liet hij zich ergens uitnodigen en viel
    dan met de hele 'Ab Visser-bende' binnen. Het doel was zich te
    voorzien van veel drank, veel vrouwen en - zoals hij zelf zei -
    om te zien hoe verschillende mensen op elkaar reageerden.&lt;/p&gt;
&lt;p&gt;Vissers belangstelling voor de duistere kanten van het leven
    bleek al vroeg, bijvoorbeeld in de historische novellen uit de
    in 1946 verschenen bundel 
    &lt;em&gt;Galg en rad&lt;/em&gt;

    . Zij vriend Ferdinand Langen noemde hem daarom een
    vertegenwoordiger van de zwarte romantiek. Opvallend is
    inderdaad, vanaf het eerste proza, de aandacht voor het kwaad,
    zowel voor de man die door omstandigheden in de misdaad terecht
    komt als voor de gewetenloze, opportunistische misdadiger. Die
    belangstelling, en misschien ook de veronderstelling dat
    misdaadliteratuur beter verkocht werd, brachten Ab Visser bij
    de detective. In 1952 was hij een van de winnaars van de
    detective-prijsvraag van uitgeverij Bruna. Al vrij snel
    ontwikkelde hij zich tot autoriteit op dit gebied: recensent,
    redacteur, adviseur van uitgeverijen, auteur. In enkele werken,
    onder andere in de in 1963 in opdracht van het ministerie van
    Onderwijs, Kunsten en Wetenschappen geschreven 'studie in
    onbehagen' 
    &lt;em&gt;Ka&amp;iuml;n sloeg Abel. Een handleiding voor de
    detective-lezer&lt;/em&gt;

    , pleitte hij bij herhaling voor een volwaardige plaats voor
    het spannende verhaal in de literatuur. Met zijn periodieken in
    boekvorm (&lt;em&gt;Dubbel M&lt;/em&gt;

    , 
    &lt;em&gt;Pulp&lt;/em&gt;

    , 
    &lt;em&gt;Plot&lt;/em&gt;) probeerde hij niet alleen het misdaadverhaal meer waardering
    te bezorgen, maar ook bekende auteurs te bewegen tot het
    schrijven van dergelijk proza. Succes had dit 'halsstarrig
    ijveren ... door de monomane nestor' (Thomas Ross) voor een
    deel pas later. Zijn eigen misdaadverhalen leggen het accent
    meer bij de psychologie van de hoofdpersoon dan bij de
    spannende gebeurtenissen.&lt;/p&gt;
&lt;p&gt;Van 1956 tot 1958 schreef hij een column voor 
    &lt;em&gt;Het Vrije Volk&lt;/em&gt;

    . Nadat hieraan op enigszins onduidelijke wijze een einde was
    gekomen, werd hij om den brode po&amp;euml;zierecensent bij 
    &lt;em&gt;De Telegraaf&lt;/em&gt;

    . Zijn vriend Hans van Straten haalde hem echter toch weer
    binnen bij 
    &lt;em&gt;Het Vrije Volk&lt;/em&gt;

    , en onder het goed bewaarde pseudoniem Carel J. Bicker vulde
    hij in deze krant van 1960 tot 1968 een detectiverubriek,
    waarin hij zonder schroom ook eigen boeken besprak. In 1972
    werd hij recensent voor Nederlandse literatuur bij de 
    &lt;em&gt;Leeuwarder Courant&lt;/em&gt;

    . Een door hem zelf gemaakte selectie van boekbesprekingen
    verscheen in 1985 onder de goed gekozen titel 
    &lt;em&gt;Tegendraads&lt;/em&gt;

    . Visser weigerde mee te doen aan het recenseren van de 'grote'
    auteurs om hun nieuwswaarde. Hij besprak het boek dat hij op
    dat moment onder de aandacht wilde brengen. Zijn uitgangspunt
    bleef hij trouw: er moet een goed verhaal worden verteld. Te
    experimentele romans wees hij af: een boek is als een gesprek,
    zo betoogde hij, en er kan daarbij geen plaats zijn voor
    'duistere wartaal' die 'achteraf recht gezet moet worden door
    een verklaring' (ibidem, 25). Opvallend in deze kritieken is
    dat hij de schrijver vaak rechtstreeks aanspreekt.&lt;/p&gt;
&lt;p&gt;Naast de vele bijdragen in kranten en tijdschriften schreef
    Ab Visser meer dan zeventig boeken: gedichten, romans,
    novellen, kinder- en jeugdboeken, essays. Dit werk is van een
    sterk wisselende kwaliteit. Er moest immers geschreven worden
    om aan de kost te komen. Daarnaast toonde hij ook weinig
    zelfkritiek. Lage verkoopcijfers en de weigeringen zijn
    geschriften te publiceren, weet hij vooral aan het publiek en
    aan de uitgevers. Zijn beste werk is wel de objectivering van
    zijn eigen leven in de vijfdelige Jo Rutgers-cyclus. Scherp
    wordt de eigen ontwikkeling van kind - 
    &lt;em&gt;De buurt&lt;/em&gt;

    uit 1953 - tot kunstenaar-broodschrijver - 
    &lt;em&gt;God in Frankrijk&lt;/em&gt;

    uit 1958 - weergegeven, in een tamelijk zakelijke, wat
    afstandelijke stijl, die nog niet wordt ontsierd door de
    opgeschroefde schooljongenstaal van later. In de in 1978
    verschenen novellenbundel 
    &lt;em&gt;Sheffield Staal&lt;/em&gt;

    evenaarde hij deze kwaliteit.&lt;/p&gt;
&lt;p&gt;Met Groningen bleef Ab Visser steeds verbonden, door zijn
    accent, maar ook omdat hij er steeds over bleef schrijven. De
    gemeente Groningen verleende hem in 1958 de Hendrik de
    Vries-prijs voor zijn gehele oeuvre. Namens de jury roemde de
    dichteres M. Vasalis bij die gelegenheid vooral het natuurlijke
    van zijn werk. Meer dan zes jaar na zijn dood, in oktober 1988,
    vond in Den Haag de oprichting plaats van de Ab Visser
    Soci&amp;euml;teit, die de belangstelling voor leven en werk van
    deze opvallende nonconformist levend wil houden, onder meer
    door het uitgeven van de 
    &lt;em&gt;Ab Visser Cahiers&lt;/em&gt;

    .&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A. Visser in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1978 in M.J.A. van der Heide, 
    &lt;em&gt;Bibliografie van 't werk van Albert (Ab) Visser...&lt;/em&gt;

    [Gestencilde uitgave] (Almere-Haven, 1978) 7-37. Nadien
    verscheen o.a.: 
    &lt;em&gt;Portretten in focus: zonder retouche&lt;/em&gt;

    (Leiden, 1992).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in de tekst genoemde publikaties: 'Enige
  bronnen voor bio-bibliografische gegevens' in het onder P
  genoemde werk van Van der Heide, 47-49. Verder o.a.: interview
  door Max Pam, in 
  &lt;em&gt;Vrij Nederland&lt;/em&gt;

  , 25-3-1978; interview door P. van der Eijk, in 
  &lt;em&gt;De Tijd&lt;/em&gt;

  , 12-10-1979; interview door Jeroen Kuypers, in 
  &lt;em&gt;'t Kofschip&lt;/em&gt;

  10 (1982) 3 (mei-juni) 24-27; Jaap Romijn, 'Ab Visser, een
  miskende', in 
  &lt;em&gt;de Fonteijne&lt;/em&gt;

  (1982/1983) 71-76; M. Vasalis, 
  &lt;em&gt;Een pijn, waarvoor geen naam bestaat. Rapport opgesteld en
  uitgesproken ter gelegenheid van de uitreiking van de Hendrik de
  Vries-prijs aan Ab Visser ...&lt;/em&gt;

  (Bunnik, 1983); Hans van Straten, 'De laatste Casanova.
  Herinneringen aan Ab Visser' (1982), in idem, 
  &lt;em&gt;De omgevallen boekenkast&lt;/em&gt;

  (Amsterdam, 1987) 317-336; Kees Thomassen, 'De Ab Visser
  Soci&amp;euml;teit', in 
  &lt;em&gt;Nieuw Letterkundig Magazijn&lt;/em&gt;

  7 (1988) 1 (mei) 18-20; Gerlof Leistra, 'Ab Visser: biografie van
  een vergeten schrijver', in 
  &lt;em&gt;Maatstaf&lt;/em&gt;

  38 (1990) 9/10 (sept./okt.) 83-85; 
  &lt;em&gt;10 jaar Ab Visser revival&lt;/em&gt;

  (Bussum, 1992); Marcus van der Heide, 
  &lt;em&gt;Ab Visser en Groningen&lt;/em&gt;

  (Groningen, 1992).&lt;/p&gt;
&lt;p&gt;H. Jongsma&lt;/p&gt; 
&lt;dtml-var bwn_footer&gt;</text>
  </biography>
</biodes>

