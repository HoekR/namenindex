<biodes version="1.0">
  <fileDesc>
    <title>Dames, Nicolaas (1862-1920)</title>
    <ref target="http://resources.huygens.knaw.nl/bwn1880-2000/lemmata/bwn2/dames"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dames</idno>
    <persName><name type="geslachtsnaam">Dames</name>, Nicolaas</persName>
    <sex value="1"/>
    <event type="birth" when="1862"/>
    <event type="death" when="1920"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dames, Nicolaas&lt;/strong&gt;, kweker en hybridisateur van bolgewassen (Heemstede 29-3-1862 - Lisse 2-1-1920).

Zoon van Johannes Dames, bloemkweker, en Cornelia Roozen. Gehuwd op
18-11-1896 met Anna Maria Kieft. Uit dit huwelijk werden 6 zoons en 5
dochters geboren.



&lt;/p&gt;
&lt;p&gt;Dames ging, mede als gevolg van het vroege overlijden van zijn
ouders in 1873, onmiddellijk in de leer bij de hyacintenkweker Piet Bos
te Heemstede.&lt;/p&gt;
&lt;p&gt;Zijn opleiding vulde hij o.a. aan met de Dalmeijercursus voor
zelfontwikkeling. In 1888 in Heemstede op zichzelf begonnen vestigde
hij zich in 1896, het jaar van zijn huwelijk, in Lisse samen met Gerard
F. van der Horst, met wie hij in 1893 onder de naam Van der Horst &amp;amp;
Dames een vennootschap was aangegaan. Zij ontwikkelden naast de
kwekerij een exporthandel en behoorden in 1897 tot de oprichters-leden
van 'De Verzendersbond' van exporteurs van bolgewassen naar
Amerika. In 1899 werd de vennootschap ontbonden en de firma N. Dames
opgericht, die zich vooral op de kwekerij toelegde. Op zoek naar
uitbreiding van cultuurgebied kocht Dames in 1912 in de Anna
Paulowna-polder, afdeling Breezand, een vrij grote bloemisterij,
waarvan hij de schuur naar de modernste inzichten liet inrichten en
waarop hij Jan van Rijn als bedrijfsleider zette. De overstroming van
Breezand van 13 op 14 januari 1916 maakte hem daar echter een van de
ernstig gedupeerden. In 1917 nam hij A.Th. van Werkhoven in de zaak,
met wie hij in 1918 ging samenwerken. Na het overlijden van Dames werd
de firma door Van Werkhoven onder de naam Dames &amp;amp; Werkhoven
voortgezet.&lt;/p&gt;
&lt;p&gt;De persoonlijkheid van Dames wordt gekenmerkt door een zekere
rusteloosheid en een niet aflatend enthousiasme voor het doen van
onderzoek en experimenten, die - hoewel hij geenszins van zakelijkheid
was ontbloot - soms veel geld kostten. Bij dit werk bleek zijn sterke
gemeenschapszin. Hij was mededeelzaam over zijn grote kennis van de
teelt, stelde zijn zakelijk inzicht graag ten dienste van anderen en
bezat het vermogen de bekwaamste vakgenoten en tal van geschoolde
landbouwonderzoekers rond zich te verenigen. Dames was een gezien
figuur in de bollenstreek, waar iedereen hem kende. Niettegenstaande
zijn zwakke gezondheid was hij uiterst mobiel en kwam, vooral per
motorfiets, in de gehele streek. Vele malen was hij bestuurslid of
tweede voorzitter van de afdeling Lisse der Algemeene Vereeniging voor
Bloembollencultuur. In het 
&lt;em&gt;Weekblad&lt;/em&gt;

van deze vereniging raakte Dames eind 1907 in fel debat gewikkeld met
E.H. Krelage, die de nieuw te stichten tuinbouwschool in Haarlem wilde
vestigen. Na de keuze van minister J.D. Veegens voor Lisse, had Dames
van 1912 tot zijn dood zitting in de Commissie van toezicht van de
rijkstuinbouwschool, thans rijks middelbare tuinbouwschool. Nog tijdens
zijn leven kwamen, eveneens niet zonder zijn invloed, ook de proeftuin
en het Laboratorium voor Bloembollenonderzoek te Lisse tot stand.&lt;/p&gt;
&lt;p&gt;Bij zijn overlijden in 1920 werd Dames de grondlegger van de moderne
bloembollencultuur genoemd. Men beklemtoonde dat hij zijn pionierswerk
verrichtte als bloembollenkweker, nimmer krachtens enige offici&amp;euml;le
aanstelling of functie. Zijn verdiensten voor de bloembollencultuur
kunnen dan ook op verschillende gebieden worden aangetoond. Hij was een
van de eerste grotere gebruikers van kunstmest en in dat opzicht een
experimentator en ijverig propagandist; bijzondere proefnemingen op dit
gebied (ozon, elektriciteit) mislukten overigens. Als hybridisateur -
een kweker die door kruisingen een nieuwe vari&amp;euml;teit ontwikkelt
-won hij tal van nieuwe tulpensoorten en enige zeer goede, thans nog
gekweekte, hyacinten (o.a. 
&lt;em&gt;Annemarie,&lt;/em&gt;

genoemd naar zijn vrouw). Hij ontdekte dat gele Darwintulpen verkregen
konden worden door de cottagetulp 
&lt;em&gt;Bouton d'Or&lt;/em&gt;

te kruisen met Darwintulp 
&lt;em&gt;La Tulipe Noir.&lt;/em&gt;

Als kweker bevorderde hij krachtig de gladiolencultuur.&lt;/p&gt;
&lt;p&gt;Dames' belangrijkste verdiensten liggen evenwel op het gebied
van de warmtebehandeling, die geleid heeft tot vermeerderingstechnieken
van bolgewassen, enige vroege kennis inzake de zg.
geelziektebestrijding en, last but not least, het vervroegen van de
bloei. De schuurbehandelingswijzen van tegenwoordig zijn ondenkbaar
zonder zijn eerdere bevindingen. Vooral het vervroegen van de bloei
door middel van warmtebehandeling betekent een keerpunt in de
geschiedenis van het bloembollenvak. Na enige experimenten vlak na de
eeuwwisseling (waarschijnlijk gericht op ziektebestrijding), markeert
het jaar 1907 het begin van doelgericht zoeken naar schuurbehandeling
voor vroegbloei. Zijn in de praktijk gevonden resultaten maakten het
mogelijk reeds medio 1910 geprepareerde hyacinten, met 
&lt;em&gt;garantie&lt;/em&gt;

voor kerstmisbloei, aan de handel aan te bieden. Toen de hyacinten met
kerstmis inderdaad in bloei stonden, leidde dit tot een sensatie in de
bollenstreek. In latere jaren kwam er een hechte samenwerking tot stand
met een team van vakgenoten en geleerden, onder wie prof. A.H. Blaauw,
P.M.J. Eldering, J. Roozen, prof. E. van Slogteren, A. Smit, K.
Volkersz en J.C. van de Weyden.&lt;/p&gt;
&lt;p&gt;De ontdekking van Dames - een van zijn standaarduitdrukkingen was:
'Het gewas ligt in de schuur' - markeert een principi&amp;euml;le
en fundamentele wijziging in de bloembollencultuur, die de weg tot
verdere verbeteringen heeft gebaand en de grondslag voor de moderne
cultuur heeft gelegd. De leveringsperiode van bloeiende bolgewassen
werd met ten minste 25% verlengd, terwijl kwekerij en export nagenoeg
onafhankelijk werden van klimaatsinvloeden. De latere enorme
uitbreiding van de export had zonder deze verbeteringen nooit kunnen
plaatsvinden.&lt;/p&gt;
&lt;p&gt;De bevindingen van Dames zouden enige tijd later wetenschappelijk
bevestigd worden door prof. Blaauw van de Landbouwhogeschool, terwijl
'bollendokter' Van Slogteren eerst bij Dames in de schuur,
later in een lokaal van de tuinbouwschool en ten slotte samen met J.J.
Beijer op het in 1920 opgerichte Laboratorium voor Bloembollenonderzoek
in Lisse de temperatuurbehandeling zou uitbreiden en ook geschikt maken
voor andere soorten bloembollen.&lt;/p&gt;
&lt;p&gt;Ter nagedachtenis aan de in 1920 overleden Dames werd op 3 mei 1932
in de voortuin van het Laboratorium voor Bloembollenonderzoek en naast
de rijkstuinbouwschool te Lisse een monument in natuursteen onthuld,
ontworpen door B.M.A. Ingen Housz uit 's-Gravenhage. Het opschrift
luidt: Voor kunde en gemeenschapszin. Tegelijkertijd werd het Nicolaas
Damesfonds gesticht, dat de gouden of 'grote' Damesmedaille kan
toekennen aan personen met bijzondere verdiensten. Het is de hoogste
onderscheiding in het bloembollenvak.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Dames onder beheer van N. Dames Pzn. te Lisse,
plantboeken van 1906 en 1910 alsmede prijscouranten van 1920 en 1921
bij Dames &amp;amp; Werkhoven te Lisse.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Polemiek met E.H. Krelage over vestiging tuinbouwschool in
Haarlem of Lisse in 
&lt;em&gt;Weekblad voor bloembollencultuur&lt;/em&gt;

18 (1907-1908) passim; 'Over prepareeren', 
&lt;em&gt;ibidem,&lt;/em&gt;

22 (1911-1912) 661; polemiek vooral met J. Roes over het belang van
kweekbeperkingen in de bloembollencultuur, 
&lt;em&gt;ibidem,&lt;/em&gt;

27 (1916-1917) 947 en 991; 'Is bloembollenteelt een
rijksbelang?', 
&lt;em&gt;ibidem,&lt;/em&gt;

28 (1917-1918) 84; voortzetting polemiek met J. Roes over inkrimping
bloembollencultuur, 
&lt;em&gt;ibidem,&lt;/em&gt;

28 (1917-1918) passim en 29 (1918-1919) passim.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Berichten over exposities in decembermaanden 1910-1913 van
bloeiende hyacinten op de bloemisterij te Lisse in 
&lt;em&gt;Weekblad voor Bloembollencultuur&lt;/em&gt;

van die jaren (zie register). Verder C.Ph. Moerlands, 'Hyacinthen
voor de kerstmisbroei', in 
&lt;em&gt;Weekblad voor Bloembollencultuur&lt;/em&gt;

25 (1914-1915) 17-18; een in memoriam van Van Slogteren in 
&lt;em&gt;Weekblad voor Bloembollencultuur&lt;/em&gt;

30 (1919-1920) 244; A.H. Blaauw, 'Over de periodiciteit van
Hyacinthus Orientalis', in 
&lt;em&gt;Mededeelingen van de Landbouwhoogeschool&lt;/em&gt;

18 (1921) 1-82; enige artikelen ter voorbereiding van de totstandkoming
en onthulling van het monument ter nagedachtenis van N. Dames, 
&lt;em&gt;ibidem,&lt;/em&gt;

8 augustus en 19 december 1930 alsmede 
&lt;em&gt;Leidsche Courant,&lt;/em&gt;

4-5-1932; J.J. Beijer, 'De invloed van de schuurbehandeling op de
bloemkwaliteit van de hyacinth', in 
&lt;em&gt;Weekblad voor Bloembollencultuur&lt;/em&gt;

46 (1936) passim; E. van Slogteren, 'The influence of difficult
temperatures on developement, growth and flowering of hyacinths, tulips
and daffodils', in 
&lt;em&gt;Die Gartenbauwissenschaft&lt;/em&gt;

11
&lt;em&gt;&lt;/em&gt;

(1937) 17-34; E.H. Krelage, 
&lt;em&gt;Drie eeuwen bloembollenexport&lt;/em&gt;

('s-Gravenhage, 1946); L. Knuvelder, 
&lt;em&gt;In Lisse maakt men lente. Bloembollenzorg &amp;quot;van wieg tot
graf&amp;quot;&lt;/em&gt;

[Amsterdam, 1955] AO-reeks; H.J. Voors, 
&lt;em&gt;Honderd jaren bloembollencultuur&lt;/em&gt;

[Haarlem, 1960] 52; P. Krabbendam, 
&lt;em&gt;Bloembollenteelt.&lt;/em&gt;

Herz. door A.A. Baardse. 8e dr. (Zwolle, 1968) III: 'De
hyacint', 88; J.F.Ch. Dix, 'Nicolaas Dames 1862-1920' in 
&lt;em&gt;Bloembollencultuur&lt;/em&gt;

82 (1971-1972) 343; R.A.J. Dix, 
&lt;em&gt;Een eeuw lang tussen de bloemen. J.F.Ch. Dix 1881-1981&lt;/em&gt;

['s-Gravenhage [etc.], 1981].&lt;/p&gt;
&lt;p&gt;W.A.M. de Vroomen&lt;/p&gt; 
&lt;dtml-var bwn_footer&gt;</text>
  </biography>
</biodes>

