<biodes version="1.0">
  <fileDesc>
    <title>Kamstra, Rients (1882-1954)</title>
    <ref target="http://resources.huygens.knaw.nl/bwn1880-2000/lemmata/bwn2/kamstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kamstra</idno>
    <persName><name type="geslachtsnaam">Kamstra</name>, Rients</persName>
    <sex value="1"/>
    <event type="birth" when="1882"/>
    <event type="death" when="1954"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kamstra, Rients&lt;/strong&gt;, internationaal handelaar in vruchten (Franeker 24-9-1882 - Rotterdam 15-4-1954).

Zoon van Hijltje Kamstra, wolhandelaar, en Trijntje Pars. Gehuwd op
23-2-1915 met Fettje Velding. Uit dit huwelijk werden 5 zoons en 2
dochters geboren.



&lt;/p&gt;
&lt;p&gt;Kamstra was afkomstig uit een goed gereformeerd gezin. Zijn vader
bewoog zich in de plaatselijke politiek, waarin hij zelfs als
loco-burgemeester optrad, en genoot in Friesland ook bekendheid als
antirevolutionair lid van de Provinciale Staten. Al vroeg meende Rients
de wijde wereld te moeten ingaan, omdat het talrijke gezin van zijn
ouders hem naar zijn gevoel te weinig ruimte liet. Zo trok Kamstra in
1900 met vijf gouden sovereigns op avontuur naar Londen, waar hij bij
landgenoten een zekere introductie had door de reputatie die zijn vader
in geestverwante kringen genoot. Hoewel deze ook naar Engeland wol
exporteerde, bleef zijn zoon zorgvuldig buiten het vaderlijk terrein.
Overigens sleet hij alle agrarische produkten waarvoor afzet gevonden
kon worden. Boter, kippen en kaas werden daartoe op gewoonlijk te voet
afgelegde zakenreizen ten plattelande van Friesland en Noord-Holland
gekocht, evenals bessen, uien, aardappelen e.d. Langzamerhand werd zijn
werksfeer comfortabeler door uitbreiding tot de Zuidhollandse en
Zeeuwse eilanden, alsmede Vlaanderen. Binnen betrekkelijk korte tijd
werd Kamstra daardoor in Engeland als koopman, gespecialiseerd in de
internationale fruit-handel, een figuur van betekenis. In 1912 breidde
hij zijn zaken ook tot Huil uit, en dank zij medewerking van
familieleden kon hij zakenreizen naar de Verenigde Staten, Canada en
Egypte ondernemen.&lt;/p&gt;
&lt;p&gt;De mobilisatie van 1914 dwong hem terug te keren naar Nederland,
waar hij weldra zakenverlof kreeg. Rotterdam werd na zijn huwelijk met
de dochter van de gemeentesecretaris van Franeker metterwoon de stad
waarin hij vervolgens gedurende bijna veertig jaar de invoer van verse
vruchten tot een grote hoogte zou doen stijgen. Deze haven werd mede
door zijn vakkennis en activiteit veel meer dan voordien tot een
centrum voor de aanvoer en verhandeling van deze artikelen, waarbij
Kamstra, samenwerkend met kapitaalkrachtige kringen in de
internationale handel en de scheepvaart, zich vooral toelegde op de
import van citrusfruit, doch daarnaast bijvoorbeeld ook activiteit
ontplooide door grootscheepse aanvoer van Middenamerikaanse bananen.
Zich bedienend van verschillende rechtsvormen deed hij deze zaken onder
de naam Internationale Fruit Maatschappij. Zijn vestigingen te Londen
en Huil werden aangehouden, terwijl in Spanje een inkoopagentuur
werkzaam was. Zijn Friese aard verloochende zich daarbij niet, zoals
bleek uit zijn uiterst strikte en harde zakenzeden. Zijn voorkeur voor
brede ontplooiing van het particulier initiatief deed hem in 1921 naar
de pen grijpen om in een vurig gestelde brochure de exporteurs van
landbouwprodukten te waarschuwen tegen overheidscontrole op de
kwaliteit van hun goederen.&lt;/p&gt;
&lt;p&gt;Deze succesvolle en actieve zakenman kreeg uiteraard ook een plaats
in het georganiseerde handelsleven. Kamstra was eerst vice-voorzitter
van de Ned. Vereniging van fruit-, groente- en aardappel-exporteurs en
in de oorlog voorzitter van de vakgroep groente en fruit. Hij was
voorts bestuurslid van de afdeling Rotterdam van het Verbond van
Protestantsch-Christelijke Werkgevers. In 1939 werd hij na het
overlijden van zijn vakgenoot en geestverwant J.A. Stokdijk gekozen tot
lid van de Kamer van Koophandel &amp;amp; Fabrieken voor Rotterdam, waarvan
hij tot 1 januari 1951 deel zou uitmaken. Al spoedig brachten de
tijdsomstandigheden zijn gewone commerci&amp;euml;le werkzaamheden tot
stilstand. Zelfs werd Kamstra enkele dagen na de capitulatie in 1940 te
zijnen huize gearresteerd, blijkbaar onder verdenking een agent van
Engeland te zijn. Na een verblijf van enkele weken in de gevangenis van
M&amp;uuml;nster (Westfalen) bleek deze veronderstelling onhoudbaar, en na
zijn terugkeer in Rotterdam, liet de bezetter hem verder ongemoeid. Hij
maakte zich daarna verdienstelijk als voorzitter van het Verenigd
Importeurskantoor te Rotterdam dat belast was met de centrale import in
Nederland van vers fruit en groenten, die gedurende de bezettingstijd
niet meer van overzee konden komen. De gedwongen stillegging van zijn
eigen onderneming werd anderzijds de oorzaak dat Kamstra gedurende en
kort na de oorlogsjaren een gelukkige activiteit kon ontwikkelen in het
algemeen belang.&lt;/p&gt;
&lt;p&gt;Na de verwoesting van de binnenstad van Rotterdam zetten het
gemeentebestuur en de Kamer van Koophandel &amp;amp; Fabrieken zich
terstond aan de zware taak om uit de chaos het beste te maken.
Uiteraard richtte de Kamer van Koophandel zich daarbij vooral op de
commerci&amp;euml;le aspecten. Zij riep een organisatie in het leven om de
getroffenen zoveel mogelijk te voorzien van nieuwe goederen van
allerlei aard en deze voorziening te leiden via de normale
handelskanalen in de goeddeels verwoeste stad, waardoor het mes aan
twee kanten kon snijden. Van deze aanvankelijk als plaatselijk bedoelde
activiteit werd Kamstra de leidende figuur: op 10 oktober 1940 volgde
zijn benoeming tot voorzitter van de Commissie Centrale Voorziening
Rotterdam, die bij het toenemen van de werkzaamheden en
verantwoordelijkheden op 1 september 1941 werd omgezet in een
rechtspersoon: de Stichting Centrale Voorziening Rotterdam. Toen het
oorlogsgeweld steeds fellere vormen aannam werd deze in de praktijk
bruikbaar gebleken constructie in 1944 uitgebreid tot een landelijke
samenwerking. De geschiedschrijver van de Stichting heeft Kamstra in
deze functie treffend getekend met zijn oudvaderlandse kop, zijn klare
ogen en zijn rustige gebaren, met geduld luisterend onder het roken van
zijn pijp van uitzonderlijke makelij, althans wanneer er tabak was.
Mede door het gezag van de Kamer van Koophandel &amp;amp; Fabrieken voor
Rotterdam en haar voorzitter, K.P. van der Mandele, gelukte het dit
werk te houden buiten de bemoeiingen van de bezetter en zijn trawanten.
Door heffing van consentgelden van de handel heeft deze werkzaamheid
zichzelf zonder enige steun van wie ook kunnen bedruipen. Haar omzetten
bedroegen ongeveer f 50.000.000.- In de aanvang van 1946 was dit
oorlogswerk geheel be&amp;euml;indigd.&lt;/p&gt;
&lt;p&gt;Na de oorlog is Kamstra beheerder en bestuurder geweest van een
twintigtal ondernemingen die gefinancierd werden met vijandelijk
vermogen of door met de bezetter collaborerende elementen.&lt;/p&gt;
&lt;p&gt;Buiten zijn eigen veelomvattende zaken streefde hij niet naar
commerci&amp;euml;le activiteiten. Hij bekleedde slechts enkele jaren een
industrieel commissariaat in geestverwante kring. Daarentegen was hij
wel bereid om zonder geldelijk gewin het veeleisend voorzitterschap van
de Commissie van Administratie van de Gereformeerde Kerk te Kralingen
te bekleden en op te treden als bestuurslid van de voorschotkas voor
leden van deze kerkelijke gemeente.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Exporteurs Waakt!&lt;/em&gt;

(Doetinchem, 1921); 'Zuid-Amerika als leverancier van fruit',
in 
&lt;em&gt;Groothandel 3 (WS)&amp;Iuml; 141.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ch.A. Cocheret, 
&lt;em&gt;Helpende handen. Geschiedenis van de Stichting Centrale Voorziening
te Rotterdam...&lt;/em&gt;

(Rotterdam, 1951) passim.&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

