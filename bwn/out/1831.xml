<biodes version="1.0">
  <fileDesc>
    <title>Toorop, Jean Theodoor (1858-1928)</title>
    <ref target="http://resources.huygens.knaw.nl/bwn1880-2000/lemmata/bwn1/toorop"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">toorop</idno>
    <persName><name type="geslachtsnaam">Toorop</name>, Jean Theodoor</persName>
    <sex value="1"/>
    <event type="birth" when="1858"/>
    <event type="death" when="1928"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/TOOROPJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Toorop, Jean Theodoor&lt;/strong&gt; (Jan), schilder, tekenaar, graficus (Poerworedjo (midden-Java) 20-12-1858 - Den Haag 3-3-1928).

Zoon van Christoffel Theodorus Toorop, regeringsambtenaar in
Nederlandsch-Indi&amp;euml;, en Maria Magdalena Cooke. Gehuwd sinds
12-5-1886 met Annie Hall. Uit dit huwelijk werd 1 dochter geboren, de
latere schilderes Charley Fernhout-Toorop.

&lt;img src=&amp;quot;images/TOOROPJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Toorop, Jean Theodoor&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Toorop werd op dertienjarige leeftijd door zijn vader uit
Nederlandsch-Indi&amp;euml; naar Nederland gezonden. Hij zou zijn ouders
niet meer terugzien. Na zijn HBS-tijd volgde hij op de
Polytechnische-School te Delft tekenlessen van Paul Tetar van Elven en
van A. Le Comte. Vervolgens studeerde hij aan de Rijksakademie van
Beeldende Kunsten te Amsterdam. Onder het directoraat van August
Alleb&amp;eacute; begon daar in 1880 Toorops veelzijdige loopbaan.&lt;/p&gt;
&lt;p&gt;Het werk van Toorop is niet los te zien van zijn karakter en
levensomstandigheden. Zijn tekenbegaafdheid, belangstelling voor
maatschappij, kunst en speciaal voor de literatuur en zijn hang naar
mystiek bepaalden mede zijn veelzijdigheid. Toorops zoekende geest kwam
tot rust met zijn overgang tot het rooms-katholicisme in 1905.&lt;/p&gt;
&lt;p&gt;In de eerste jaren aan de Rijksakademie schilderde Toorop in de
trant van de Haagse School en Jozef Israels nog in donkere,
naturalistische kleur. In die tijd raakte hij bevriend met schilders
als Willem Witsen, Eduard Karsen, de criticus Jan Veth en met Antoon
Derkinderen. Samen met deze laatste schilder ging Toorop, gesteund door
een beurs van koning Willem III, in 1882 studeren aan de Ecole des
Beaux-Arts te Brussel. Hier werd Toorop in 1885 lid van de
kunstenaarsvereniging de Vingt. Deze in 1884 opgerichte avant-garde
vereniging werd al spoedig een centrum van kunst, cultuur, literatuur
en muziek voor geheel Europa. De Vingt met zijn twintig leden gaf
geregeld concerten en hield tentoonstellingen, waarvoor men ook
buitenlandse kunstenaars uitnodigde zoals bijv. de Franse schilders
Toulouse Lautrec en Gauguin. Ook Toorop zelf zond vele malen werk in.
Als enig Nederlands lid heeft Toorop belangrijke contacten tussen
Belgische en Hollandse kunstenaars gelegd. Hij was bevriend met de
Belgische schilders James Ensor, Fernand Khnopff en Henry de Groux. In
Brussel schilderde Toorop interieurs met vrouwen, o.a. een 
&lt;em&gt;Dame in het wit&lt;/em&gt;

(Sted. Mus., Amsterdam) dat hij in 1885 voor zijn eerste
tentoonstelling bij de Vingt inzond. Dit toont zijn toekomstige vrouw
Annie Hall, die Toorop in Brussel leerde kennen, gezeten in een zonnig
interieur in lichte japon. De nadruk valt op de vrouw die met brede,
oplichtende vegen van het paletmes is weergegeven. Een wijze van
schilderen die ook Ensor en De Groux toepasten. In Brussel en Londen,
waarheen Toorop met de dichter Verhaeren in 1884 was gereisd, kwam hij
onder de indruk van de slechte sociale toestanden en de armoede. Hij
maakte arrestaties van stakende arbeiders door de politie mee. In
Brussel nam hij zelfs deel aan een anarchisten-rel. Weer in Engeland
tijdens een verblijf in Kenley (Surrey) ten zuiden van Londen bij de
ouders van Annie Hall, met wie hij in 1886 huwde, bezocht Toorop James
Abbott McNeill Whistler. Onder de indruk van de socialistische idealen
van de kunstnijveraar en schrijver William Morris en van diens
redevoeringen over kunst en socialisme, maar tevens be&amp;iuml;nvloed door
de schilderingen van Pissarro en Seurat, die de werkelijkheid van mens
en natuur in stippeltechniek weergaven, maakte Toorop
neo-impressionistische schilderijen: 
&lt;em&gt;V&amp;oacute;&amp;oacute;r de werkstaking&lt;/em&gt;

en 
&lt;em&gt;Na de werkstaking&lt;/em&gt;

(1887). In 1890 vestigde Toorop zich voorgoed in Nederland, eerst in
Katwijk aan Zee en later in Den Haag.&lt;/p&gt;
&lt;p&gt;Toen begon een nieuwe periode. Toorop was met zijn donkere,
oosterse, uiterlijk een markante figuur in het culturele en artistieke
leven, dat zich concentreerde rond de literaire beweging van Tachtig en
Negentig. Hechte contacten verbonden dichters, schrijvers, tevens
redacteuren van de toonaangevende tijdschriften als 
&lt;em&gt;De Nieuwe Gids&lt;/em&gt;

en 
&lt;em&gt;De Kroniek&lt;/em&gt;

van P.L. Tak, en de schilders. Toorop raakte bevriend met Albert
Verwey, Lodewijk van Deyssel, Frederik van Eeden en de jonge dichteres
Henri&amp;euml;tte van der Schalk, die met R.N. Roland Holst huwde. In 1891
richtte Toorop met Theophile de Bock de Haagse Kunstkring op. Hier werd
in 1892 op Toorops initiatief een Van Gogh-tentoonstelling gehouden, en
in de zomer van 1892 een expositie van Toorops medeleden van de Vingt.
In november van dit jaar werden de Parijse dichter Paul Verlaine en de
grootmeester van de Franse Rozenkruisers, Sar P&amp;eacute;ladan, feestelijk
onthaald in Amsterdam, Leiden en Den Haag, waar zij lezingen hielden en
grote indruk op Toorop maakten. Zij inspireerden mede Toorops eerste
symbolistische voorstellingen. Hij raakte vervuld van de verleidelijke,
fatale vrouw, het symbool van de zinnelijkheid, die de man te gronde
richt. Ook fascineerden Toorop de vrouwenfiguren van de Engelse
Prae-Raffa&amp;euml;lieten die toen furore maakten. Geboeid door de Belg
Maurice Maeterlinck die in zijn drama's treurwilgen laat wenen,
wist Toorop eerst in schildering, maar spoedig in tekening met potlood
en krijt een onheilspellende sfeer op te roepen. Fatale en onschuldige
vrouwen werden getekend tegen een decor van spooktuinen met donkere
vijvers waarboven treurwilgen als bezielde schepsels de takken krommen,
waaruit vrouwenhaar neerstroomt. Het thema Dood, als gevolg van de
kwade zinnelijkheid die de onschuld bedreigt, werd uitgedrukt door
kerkhoven en schedels. Steeds meer de lijn deformerend liet Toorop ten
slotte van de geziene werkelijkheid zo goed als niets meer over.
Toorops stijl was in de hoogtijjaren van zijn symbolisme (1892-1897)
sterk be&amp;iuml;nvloed door jeugdherinneringen aan Java met zijn
tropische plantengroei, door de houtsnijkunst van Java en Bali, door
Japanse en Chinese zijden stoffen, en vooral door de Japanse prenten
van Hokusai. De bekendste voorbeelden van deze stijl zijn de tekeningen

&lt;em&gt;De drie bruiden&lt;/em&gt;

(1893; Rijksm. Kr&amp;ouml;ller-M&amp;uuml;ller, Otterlo) en 
&lt;em&gt;De Sphinx&lt;/em&gt;

(1892-1897; Gem. Mus., Den Haag).&lt;/p&gt;
&lt;p&gt;Na 1894 spelen onderwerpen als de graalmystiek van Wagners
muziekdrama's, muziek van C&amp;eacute;sar Franck, anarchisme en idealen
van een betere maatschappij ook een rol in Toorops werk. Omstreeks 1895
maakte Toorop vele litho's en tekeningen van edele vrouwen. Model
hiervoor waren zijn vrouw en veelal zijn schoonzuster Miss Janet Hall.
Een van de bekendste werken in dit genre is het affiche voor de 
&lt;em&gt;Delftsche-Slaolie&lt;/em&gt;

(1894), dat als voorbeeld van Jugendstil beroemd werd. Tegen het
eeuw-einde kreeg Toorop vele opdrachten voor affiches, boekbanden (o.a.
voor de verhalen van Couperus, 
&lt;em&gt;Metamorfoze&lt;/em&gt;

(1897) en 
&lt;em&gt;Psyche&lt;/em&gt;

(1898), kalenderschilden, programma's enz.)&lt;/p&gt;
&lt;p&gt;In 1900 kregen Toorops figuren realistische proporties in krachtige
omtreklijn. Een voorbeeld hiervan zijn de drie grote tegeltableaus voor
de hal van de door Berlage gebouwde Beurs van Amsterdam in 1903. Op
deze voor Toorop eerste opdracht van monumentale kunst volgden nog
tableaus in sgraffito voor de Effectenbeurs. Omstreeks dezelfde tijd
maakte Toorop, tijdens een geregeld verblijf in Domburg realistische
duinlandschappen en zeegezichten, weer in neo-impressionistische
techniek, maar nu in brede, rechthoekige vlakjes.&lt;/p&gt;
&lt;p&gt;Na zijn overgang tot het katholicisme in 1905 kreeg Toorop vele
opdrachten van katholieke zijde. In geometrische stilering maakte hij
Madonna's en apostelen. Tot het vele religieuze werk behoorden ook
de glas-in-lood ramen voor de St. Jozefskerk te Nijmegen (1915) - de
plaats waar hij van 1908 tot 1916 woonde - en de gekleurde tekeningen
van de kruiswegstaties voor de R.-K. kerk te Oosterbeek (1918).&lt;/p&gt;
&lt;p&gt;Begaan met het lot van de Belgische vluchtelingen in de Eerste
Wereldoorlog tekende Toorop 
&lt;em&gt;Het heilig schreed&lt;/em&gt;

(1914) en 
&lt;em&gt;La Belgique sanglante&lt;/em&gt;

(1914). In 1914 leerde hij Miek Janssen kennen, die Toorops mystiek
goed aanvoelde en hem toen hij ten gevolge van een ongeneeslijke ziekte
invalide was geworden, tot z'n dood heeft verzorgd en met haar
vriendschap heeft gesteund.&lt;/p&gt;
&lt;p&gt;In Toorops kunst kan men de weerslag vinden van alle stijlen en
bewegingen zoals impressionisme, neo-impressionisme, symbolisme en
Jugendstil, die aan het eind van de 19de eeuw de beeldende kunst
bepaalden. Toorops symbolisme heeft vooral indruk gemaakt op de
Nederlander Thom Prikker en omstreeks 1900 op de Oostenrijker Gustav
Klimt. De strak-gestileerde geometrische stijl die Toorops latere werk
na 1910 typeert, heeft de monumentale kunst (muurschilderingen en
glas-in-lood raam) van R.N. Roland Holst en Willem van Konijnenburg
sterk be&amp;iuml;nvloed. Toorops grootste begaafdheid toonde hij als
tekenaar en graficus. Zijn scherpe observatie-vermogen en gave om
direct het karakteristieke van zijn modellen - vooral ogen en handen
-feilloos met potlood, krijt of in droge naald-prent te treffen,
maakten Toorop tot een groot portrettekenaar. Van de talloze portretten
die hij sinds 1895 tot zijn dood maakte, noemen we - behalve de fijne
meisjes-portretten - dat van de priester 
&lt;em&gt;Dr. Ari&amp;euml;ns&lt;/em&gt;

(1907), van 
&lt;em&gt;Miek Janssen&lt;/em&gt;

(1914) en van de 
&lt;em&gt;Koningin-Moeder Emma&lt;/em&gt;

(1923).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De correspondentie van en aan Toorop in de Koninklijke
Bibliotheek, Den Haag; Werk van Toorop in: Rijksprentenkabinet en
Stedelijk Museum, Amsterdam; Gemeentemuseum, Den Haag; Rijksmuseum
Kr&amp;ouml;ller-M&amp;uuml;ller, Otterlo; Museum Boymans van Beuningen,
Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor voornaamste schilderwerken onderstaande catalogi.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ph. Zilcken, 'Jan Toorop', in 
&lt;em&gt;Elsevier's Ge&amp;iuml;llustreerd Maandschrift&lt;/em&gt;

8 (1898) 105-129; A. Plasschaert, 
&lt;em&gt;Jan Toorop&lt;/em&gt;

(Amsterdam, 1925); J.B. Knipping, 
&lt;em&gt;Jan Toorop&lt;/em&gt;

(Amsterdam, 1947); Bettina Polak, 
&lt;em&gt;Het fin-de-si&amp;egrave;cle in de Nederlandse schilderkunst. De
symbolistische beweging 1890-1900&lt;/em&gt;

(Den Haag, 1955); 
&lt;em&gt;Jan Toorop, 1858/ 1928&lt;/em&gt;

[Tentoonstelling van de grafiek van Jan Toorop] 8 febr./ 13 apr. 1969
&lt;em&gt;.&lt;/em&gt;

Rijksprentenkabinet/ Rijksmuseum in Amsterdam. [Inl. door B.H.
Spaanstra-Polak. Amsterdam, 1969]; 
&lt;em&gt;Jan Toorop, 1858-1928. Impressionniste, symboliste,
pointilliste.&lt;/em&gt;

[Exposition] 19 Octobre - 4 D&amp;eacute;cembre 1977 Institut
N&amp;eacute;erlandais. [Introd. de Victorine Hefting. Paris, 1977.] met o.m.
voornaamste exposities en overzicht van over Toorop verschenen
publikaties, alsmede 
&lt;em&gt;Jan Toorop. De Nijmeegse jaren 1908-1916.&lt;/em&gt;

[Tentoonstelling] 28 okt. t/m 3 dec. 1978. Commanderie St. Jan [Met een
inl. van G.Th.M. Lemmens]. (Nijmegen, 1978) en 
&lt;em&gt;J.Th. Toorop. De jaren 1885 tot 1910&lt;/em&gt;

[Tentoonstelling] Rijksmuseum Kr&amp;ouml;ller-M&amp;uuml;ller. 9 dec.1978 - 11
febr.1979. [Met een inl. van Victorine Hefting en een analyse van het
symbolistische werk door Auke van der Woud. Otterlo, 1978].&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Willem Witsen: 1860-1923. Schilderijen, tekeningen, prenten, foto's&lt;/i&gt;. Onder red. van Irene M. de Groot. (Bussum 2003) 132. [Foto: Willem Witsen. Jan Toorop in maart 1892].
&lt;/p&gt;




&lt;p&gt;Mw. B.H. Spaanstra-Polak&lt;/p&gt; 
&lt;dtml-var bwn_footer&gt;</text>
  </biography>
</biodes>

