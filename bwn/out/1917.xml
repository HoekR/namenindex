<biodes version="1.0">
  <fileDesc>
    <title>Vlugt, Willem van der (1853-1928)</title>
    <ref target="http://resources.huygens.knaw.nl/bwn1880-2000/lemmata/bwn2/vlugt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vlugt</idno>
    <persName><name type="geslachtsnaam">Vlugt</name>, Willem van der</persName>
    <sex value="1"/>
    <event type="birth" when="1853"/>
    <event type="death" when="1928"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vlugt, Willem van der&lt;/strong&gt;, rechtsgeleerde (Haarlem 12-3-1853 - Tongeren, gem. Epe 5-11-1928).

Zoon van Jan van der Vlugt, bankier, en Jacoba Henriette Margaretha
Hinlopen. Gehuwd op 3-8-1882 met Anna Rauwenhoff. Uit dit huwelijk
werden 2 zoons en 2 dochters geboren.



&lt;/p&gt;
&lt;p&gt;Van der Vlugts loopbaan is van een zeldzame eenvormigheid geweest.
In 1879 te Leiden gepromoveerd bij J.T. Buys op een dissertatie 
&lt;em&gt;De rechtsstaat volgens de leer van Rudolf Gneist&lt;/em&gt;

I werd hij terstond daarop tot hoogleraar aldaar benoemd op een nieuwe
leerstoel, met de leeropdracht 'wijsbegeerte des rechts en
encyclopaedie der rechtswetenschap'. Dit hoogleraarschap heeft hij
vervuld totdat de leeftijdsgrens aan het einde van de cursus 1922/1923
op 17 september 1923 tot zijn aftreden leidde, met alleen een
onderbreking toen hij ingevolge zijn verkiezing tot lid van de Tweede
Kamer van 1902 tot 1906 non-actief was (hij bleef echter in die periode
als privaatdocent aan zijn vroegere en latere universiteit, Leiden,
onderwijs geven). In een interview heeft Van der Vlugt eens van
zichzelf gezegd dat hij eerder moralist dan jurist was 
&lt;em&gt;(De Gids&lt;/em&gt;

93 (1929) III, 60). Bevestigd wordt dit door het feit dat verreweg zijn
meeste publikaties zijn verschenen in niet-juridische tijdschriften,
eerst in 
&lt;em&gt;De Gids,&lt;/em&gt;

later in 
&lt;em&gt;Onze Eeuw&lt;/em&gt;

(van beide was hij enige tijd redacteur) en zelfs in dagbladen. Deze
artikelen betreffen een grote verscheidenheid van onderwerpen, wel
merendeels met recht en gerechtigheid samenhangende.&lt;/p&gt;
&lt;p&gt;In hoge mate is Van der Vlugt bewogen geweest door de aantasting van
de betrekkelijke zelfstandigheid van Finland door het tsarenrijk.
Talrijke artikelen in diverse binnen- en buitenlandse organen heeft hij
daaraan gewijd. Zijn belangstelling was in het bijzonder gaande gemaakt
doordat hij in 1899 aangezocht werd deel uit te maken, met vijf
vooraanstaande figuren uit andere landen van een deputatie, die een
aantal protesten tegen deze politiek aan de tsaar wilde aanbieden, maar
niet werd ontvangen. Na de Eerste Wereldoorlog is hij ook nog in het
geschil tussen Finland en Zweden over de Alandseilanden voor de
aanspraken van Finland opgekomen.&lt;/p&gt;
&lt;p&gt;Als kamerlid behoorde Van der Vlugt tot de fractie der
Oud-Liberalen, later herdoopt tot Vrij-Liberalen. De hoofdbeginselen
van deze partij, tegenzin tegen staatsbemoeiing met de
sociaal-economische verhoudingen en tegen algemeen kiesrecht waren
uiteraard ook de zijne; een meer persoonlijke trek vormden zijn vrees
voor overwicht van het parlement (waarvan hij in geschriften
herhaaldelijk en nadrukkelijk getuigde) en zijn betreuren van de
'antithese', wat hem, zelfs zeer religieus gestemd
doopsgezinde, tot een sterke antipathie tegen Abraham Kuyper bracht.
Toen de liberale partijen meer en meer tot samenwerking bij
verkiezingen met de socialisten neigden, trad hij uit. Reeds tevoren
had hij wegens overwerktheid zijn kamerlidmaatschap moeten neerleggen.
Overigens belette zijn tegenzin tegen overheidsingrijpen in
sociaal-economische verhoudingen hem allerminst voorstander te zijn van
particulier maatschappelijk werk. Dit blijkt uit zijn artikel over
'Toynbee-werk' in 
&lt;em&gt;De Gids&lt;/em&gt;

van 1892 en vooral uit zijn intiatief tot oprichting van het Leidsche
Volkshuis, waarvan hij de eerste voorzitter was. Juist in zijn
ongedwongen omgang met bezoekers aan dit Volkshuis kwam zijn
beminnelijke persoonlijkheid duidelijk aan het licht.&lt;/p&gt;
&lt;p&gt;De nawerking van Van der Vlugts denkbeelden heeft geleden onder de
omstandigheid dat zij slechts zeer ten dele in boeken zijn neergelegd.
Een tweede deel van zijn dissertatie is niet gevolgd. Zijn 
&lt;em&gt;Belangrijkste geschriften...,&lt;/em&gt;

bij zijn 70e verjaardag uitgegeven door leden en oud-leden van de
Leidse Juridische Faculteit, draagt opnieuw de vermelding Deel I. Zijn 
&lt;em&gt;Algemeene inleiding tot de rechtsgeleerdheid,&lt;/em&gt;

in 1925 verschenen, een boeiend en oorspronkelijk werk, vraagt
eigenlijk ook om een voortzetting. Toch zal men vooral uit dit boek een
indruk kunnen krijgen van zijn denkbeelden op het gebied van wat uit
wetenschappelijk oogpunt toch wel het voornaamste deel van zijn
leeropdracht was: de rechtsfilosofie. Hij toont zich daar vooral
verwant aan de voorlopers van de Kant-renaissance, F.A. Lange, R.
Eucken, W. Windelband; de methodisch strengere redeneertrant van de
'Marburgse' neokantianen heeft hem niet aangetrokken. Wel
voelde hij zich, in denkbeelden meer dan in de methode, verwant met R.
Stammler. De in zijn proefschrift sterk uitkomende invloed van Lorenz
von Stein lijkt wel blijvend te zijn geweest. Diep overtuigd dat de
jurist in onpartijdigheid naar rechtvaardigheid heeft te zoeken, heeft
hij een vastlegging in formules van de inhoud der rechtvaardigheid
altijd afgewezen. Opvallend is zijn uitspraak, reeds in een artikel in 
&lt;em&gt;Onze Eeuw&lt;/em&gt;

'Politisch idealisme' van 1904, dat verzet tegen onrechtvaardig
positief recht geboden kan zijn, zij het slechts in uiterste gevallen,
een mening die als middenweg tussen het destijds vrijwel volstrekt
heersende onvoorwaardelijke legisme en de omstreeks die tijd beginnende
bewegingen voor grotere vrijheid tegenover de wet wellicht meer
aandacht had verdiend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie in 
&lt;em&gt;Belangrijkste geschriften...&lt;/em&gt;

I (Leiden, 1923) lijst van geschriften in onderstaand levensbericht van
A.S. de Bl&amp;eacute;court.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Scholten, in 
&lt;em&gt;Rechtsgeleerd Magazijn&lt;/em&gt;

47 (1928) 563-566; J.M.J. Schepper, in 
&lt;em&gt;Indisch tijdschrift van het recht&lt;/em&gt;

128 (1929) 243-245; idem, in 
&lt;em&gt;De Gids&lt;/em&gt;

93 (1929) II, 320-344, III, 60-84; H.B. Greven, in 
&lt;em&gt;Leidsch Jaarboekje&lt;/em&gt;

22 (1929-1930) XL-XLVIII; A.S. de Bl&amp;eacute;court, in 
&lt;em&gt;Handelingen en levensberichten van de Maatschappij der Nederlandsche
letterkunde te Leiden 1931-1932,&lt;/em&gt;

61-114; G.E. Langemeijer, 
&lt;em&gt;De wijsbegeerte des rechts en de encyclopaedie der rechtswetenschap
sedert 1880&lt;/em&gt;

[Amsterdam, 1963] 8-14. [Geschiedenis der Nederlandsche
rechtswetenschap: 6].&lt;/p&gt;
&lt;p&gt;G.E. Langemeijer&lt;/p&gt; 
&lt;dtml-var bwn_footer&gt;</text>
  </biography>
</biodes>

