<biodes version="1.0">
  <fileDesc>
    <title>Suijling, Johannes Philippus (1869-1962)</title>
    <ref target="http://resources.huygens.knaw.nl/bwn1880-2000/lemmata/bwn1/suijling"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">suijling</idno>
    <persName><name type="geslachtsnaam">Suijling</name>, Johannes Philippus</persName>
    <sex value="1"/>
    <event type="birth" when="1869"/>
    <event type="death" when="1962"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SUIJLING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Suijling, Johannes Philippus&lt;/strong&gt;

(ook bekend onder naam &lt;b&gt;Suyling&lt;/b&gt;) rechtsgeleerde ('s-Hertogenbosch 4-9-1869 - 's-Gravenhage 14-6-1962).

Zoon van Jacobus Suijling, vishandelaar, en Maria Pieternella
Baggerman. Gehuwd op 3-9-1903 met Sofia Adriana Anna de Graaff. Uit dit
huwelijk werden 1 zoon en 2 dochters geboren.

&lt;img src=&amp;quot;images/SUIJLING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Suijling, Johannes Philippus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Suijling doorliep het gymnasium te 's-Hertogenbosch en liet zich
op 17 oktober 1888 als student aan de Universiteit van Utrecht
inschrijven. Op 4 december 1893 promoveerde hij cum laude op het
proefschrift 
&lt;em&gt;De statutentheorie in Nederland gedurende de XVIIe eeuw&lt;/em&gt;

('s-Hertogenbosch, 1893). Zijn promotor, die later zijn
ambtsvoorganger zou blijken te zijn, H.J. Hamaker had hem tot dit
rechtshistorische onderzoek aangemoedigd.&lt;/p&gt;
&lt;p&gt;Suijling vestigde zich in zijn geboortestad als advocaat en
procureur, maar zijn hart was maar half bij de praktijk; hij wilde naar
de zittende magistratuur en had tijd nodig om zich te verdiepen in de
juridische litteratuur. Een studieverblijf eerst te Berlijn en daarna
te Parijs gaf hem hiertoe gelegenheid. Teruggekeerd zette hij zijn
lectuur voort en bestudeerde naast burgerlijk recht het burgerlijk
procesrecht. Vandaar voerde de weg hem tot het publieke en ten slotte
tot het internationale recht.&lt;/p&gt;
&lt;p&gt;Na korte tijd rechter-plaatsvervanger te zijn geweest, werd hij in
1900 benoemd tot rechter in de arrondissementsrechtbank te
's-Hertogenbosch. Zijn belangstelling voor het administratieve
recht bracht Suijling ertoe het ontwerp-Beroepswet, door minister J.A.
Loeff tijdens het ministerie-Kuyper (1901-1905) in de Kamer aan de orde
gesteld, van kritische kanttekeningen te voorzien. Het gevolg was dat
deze Suijling verzocht naar het departement van Justitie over te gaan,
mede ter voorbereiding van de door Loeft in het uitzicht gestelde
invoering van de algemene administratieve rechtspraak. In 1903 vestigde
hij zich te 's-Gravenhage, om tot 1911 als raadadviseur ten
departemente werkzaam te zijn. T.g.v. de spoorwegstakingen werd hij
onmiddellijk na aankomst gezet aan de behandeling van stakingskwesties.
Daarna kwam de administratieve rechtspraak aan de beurt, welke hem een
paar jaar in beslag nam. Later werd hij ook met andere legislatieve
arbeid belast.&lt;/p&gt;
&lt;p&gt;In 1907 werd hij buitengewoon hoogleraar in het volkenrecht te
Leiden, een functie die hij wist te combineren met het
raadadviseurschap. Zijn op 16-10-1907 uitgesproken intreerede was
getiteld 
&lt;em&gt;Critische rechtswetenschap en volkenrecht&lt;/em&gt;

(Leiden, 1907). Suijling betoogde hierin o.m. dat de wilsgebondenheid
niet universeel als het effect van een geheimzinnige wilsbinding
ontstaat, maar individueel, uit de innerlijke drang des harten
voortkomt. 'Eenzelfde onbewuste neiging als de springveer van ons
zedelijk handelen, drijft ook ons rechtsleven', zo schrijft hij. In
1911 werd hij benoemd tot gewoon hoogleraar in het burgerlijk en
internationaal privaatrecht te Utrecht. Node afscheid nemend van zijn
vrienden uit de Haagse kringen, aanvaardde hij zijn hoogleraarschap op
25-9-1911 met het uitspreken van de rede 
&lt;em&gt;Het Wereldverkeer in het privaatrecht&lt;/em&gt;

(Haarlem, 1911). Hij zegde het volkenrecht, een recht dat nergens ter
wereld geldt, 'daar het immers slechts in de vorm van landsrecht
bestaat' vaarwel en had voor de rest van zijn leven slechts
bemoeienis met het burgerlijk recht. Als rector der Universiteit sprak
hij op 26-3-1926 de diesrede uit 
&lt;em&gt;Kartel en trust in het privaatrecht&lt;/em&gt;

(Utrecht, 1926). Niet aan de theorie, maar aan de eisen van de praktijk
ontleende hij het onderwerp van deze rede.&lt;/p&gt;
&lt;p&gt;Het college geven dwong Suijling tot voortdurende zelfkritiek. Hij
was overigens een uitmuntend docent, die door het geven van veelal met
humor gekozen voorbeelden zijn colleges verlevendigde. Door zijn helder
taalgebruik, zijn korte zinnen, levendige gebaren en de verzorgde vorm
zijner voordracht wist hij zijn gehoor te pakken en mee te slepen. Ook
in zijn geschriften is Suijling duidelijk en boeiend. Het resultaat van
gedegen kennis en onafhankelijk denken wordt ondanks de veelal lichte
toon in stellige uitspraken medegedeeld. Hij zocht voortdurend naar een
oplossing, welke maatschappelijk doelmatig was en strookte met de
gerechtigheid. Suijling noemde zichzelf positivist. Hij trachtte de wet
uit de wet te verklaren en richtte zich op de doelmatigheid en
nuttigheid daarvan. Dit wetspositivisme was mede een uitvloeisel van
zijn gevoel voor orde en gezag.&lt;/p&gt;
&lt;p&gt;Ofschoon het civiele recht zijn eigenlijke terrein bleef, had
Suijling ook belangstelling voor andere delen van het recht, met name
voor het steeds belangrijker wordende fiscale recht. In de jaren
'20 en '30 verschenen de delen van de serie 
&lt;em&gt;Nederlandsch Belastingrecht,&lt;/em&gt;

waaraan naast J.H.R. Sinninghe Damst&amp;eacute;, een goede vriend, o.m. J.G.
Klaassen, H.F.R. Dubois en P.J.A. Adriani meewerkten. De hoofdredactie
van deze serie evenwel had Suijling, die er een groot deel van zijn
tijd en aandacht aan besteedde. Tevens begon hij in de Utrechtse
periode met zijn grote levenswerk 
&lt;em&gt;Inleiding tot het burgerlijk recht.&lt;/em&gt;

Dit systematisch en niet artikelsgewijs opgezette werk trok de aandacht
door de originele wijze van behandeling van de stof, die hij niet
historisch interpreterend, maar in de logische samenhang van het
positieve recht en het maatschappelijk doel der rechtsvoorschriften
benaderde. Tot 1929 diende Suijling de Utrechtse juridische faculteit.
Om gezondheidsredenen nam hij in dat zelfde jaar ontslag. De volgende
jaren wijdde hij enkel en alleen aan zijn opus magnum.&lt;/p&gt;
&lt;p&gt;Ofschoon Suijling Nederlandsch-Indi&amp;euml; niet uit eigen ervaring
kende, achtte hij het behoud der Rijkseenheid van groot belang en
schaarde hij zich met overtuiging onder de oprichters van het Fonds ten
behoeve van Indologische Studi&amp;euml;n aan de Rijksuniversiteit te
Utrecht (25 augustus 1925). Tot november 1947 was hij voorzitter van de
wetenschappelijke raad van dit fonds; daarna dwong zijn leeftijd hem
zijn activiteiten te beperken. Hoezeer men hem waardeerde, blijkt uit
het in 1949 verschenen boek 
&lt;em&gt;Wegens zijn bijzondere verdienste&lt;/em&gt;

hem opgedragen door de Indologische Faculteit te Utrecht. Suijling
drong, gewaarschuwd door de ervaringen van de jaren 1914-1918 aan op
weerbaarmaking van het Koninkrijk, vooral geestelijk. 'Het
zwaartepunt van het Koninkrijk ligt in het Oosterse Rijksgebied',
zo schreef hij in een brochure 
&lt;em&gt;Volkenrecht en politiek&lt;/em&gt;

(Utrecht, 1915). Tevens pleitte hij voor de oprichting van een
universiteit in Indi&amp;euml;. Dat hij voortdurend contact hield met het
rechtsverkeer van zijn tijd blijkt uit de talrijke juridische adviezen
die hij in de loop der jaren heeft gegeven aan vrienden en bekenden,
zelfs nog op hoge leeftijd. Hij behoorde met E.M. Meijers en P.
Scholten tot de grootste en markantste juristen van zijn tijd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de hierboven genoemde werken, 
&lt;em&gt;Inleiding tot het burgerlijk recht&lt;/em&gt;

3e dr. (Haarlem, 1948-dln. Ie uitg. 1918-); 
&lt;em&gt;Recht en staat in de empirische wetenschap . . .&lt;/em&gt;

(Haarlem, 1945); 
&lt;em&gt;Levend en stervend recht&lt;/em&gt;

(Haarlem, 1947-1952. 2 dln.); 
&lt;em&gt;De subjectieve rechten in het positieve privaat- en publiekrecht&lt;/em&gt;

(Haarlem, 1949) en een korte bibliografie van niet afzonderlijk
gedrukte of herdrukte artikelen, in 
&lt;em&gt;Wegens zijn bijzondere verdienste&lt;/em&gt;

(Amsterdam [enz.], 1949) 24-25.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.C. Gerretson, in 
&lt;em&gt;Wegens zijn bijzondere verdienste,&lt;/em&gt;

175-216; L.J. Hijmans van den Bergh, in het 
&lt;em&gt;Jaarboek van de Rijksuniversiteit te Utrecht 1961-1962&lt;/em&gt;

, 47-52 ; J. van der Poel, in 
&lt;em&gt;Weekblad voor fiscaal recht&lt;/em&gt;

91 (1962) 533-535; H. Schuttev&amp;acirc;er, in 
&lt;em&gt;Privaatrecht en belastingrecht&lt;/em&gt;

(Deventer, 1972) 145-169.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Zestig juristen. Bijdragen tot een beeld van de geschiedenis der Nederlandse rechtswetenschap.&lt;/i&gt; Onder red. van T.J. Veen en P.C. Kop (Zwolle 1987) 257.&lt;/p&gt;





&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

