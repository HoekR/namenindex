<biodes version="1.0">
  <fileDesc>
    <title>Brusse, Marie Joseph (1873-1941)</title>
    <ref target="http://resources.huygens.knaw.nl/bwn1880-2000/lemmata/bwn2/brusse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brusse</idno>
    <persName><name type="geslachtsnaam">Brusse</name>, Marie Joseph</persName>
    <sex value="1"/>
    <event type="birth" when="1873"/>
    <event type="death" when="1941"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BRUSSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brusse, Marie Joseph&lt;/strong&gt;, journalist (Amsterdam 26-6-1873 - Alkmaar 5-1-1941).

Zoon van Hendrik Jan Brusse, commissionair in effecten, en Henrietta
Johanna Antonia van Keil. Gehuwd op 26-5-1904 met Geertruida Frederika
Visser. Uit dit huwelijk werden 2 zoons geboren, van wie 1 jong
overleed. Na echtscheiding (5-5-1916) gehuwd op 19-6-1919 met Antje
Ebes. Uit dit huwelijk werden 3 zoons geboren. Na echtscheiding
(2-5-1935) gehuwd op 10-8-1935 met Cornelie Marie Jeanne Weidema. Uit
dit huwelijk werden 2 zoons geboren. 

&lt;img src=&amp;quot;images/BRUSSE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Brusse, Marie Joseph&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Hoewel Brusse volgens zijn leraar Nederlands geen zin zonder fouten
kon schrijven, koos hij meteen na het behalen van het 3-jarige
HBS-diploma in 1889 toch de journalistiek als beroep. Niet bij het 
&lt;em&gt;Algemeen Handelsblad,&lt;/em&gt;

dat zijn ouders lazen en waarin hijzelf de reisbrieven der
correspondenten verslond, maar bij Jan de Koo en zijn radicaal-liberale
dagblad 
&lt;em&gt;De Amsterdammer.&lt;/em&gt;

'De Koo had wel belangstelling voor mij', zou Brusse zich later
herinneren; stellig had hij belangstelling voor De Koo. Deze haalde de
heilige huisjes van de (gemeente)politiek omver, sprak zich uit voor de
misdeelden en bezigde een ongewoon levendige taal. Brusse liet zich als
jong stadsverslaggever door zowel De Koo's idee&amp;euml;n als door
zijn stijl inspireren. Andersoortige inspiratie deed hij op bij jonge
schrijvers -adepten van de beweging van Tachtig - en artiesten in de
Amsterdamse boh&amp;egrave;me.&lt;/p&gt;
&lt;p&gt;
  &lt;em&gt;De Amsterdammer&lt;/em&gt;

kwam al spoedig in financi&amp;euml;le problemen; nog voor het als dagblad
definitief ter ziele ging meldde Brusse zich bij 
&lt;em&gt;De Telegraaf,&lt;/em&gt;

waarvan op 1 januari 1893 de eerste ochtendeditie verscheen. Lang zou
hij er niet blijven, zij het lang genoeg om vriendschap te sluiten met
een collega met literaire ambities, Herman Heijermans. In september
1894 stapte hij over naar de 
&lt;em&gt;Nieuwe Rotterdamsche Courant (NRC).&lt;/em&gt;

De toenmalige hoofdredacteur, J. Zaaijer, gaf hem een plaats bij de
afdeling Binnenland. Brusse deed enige jaren bureauwerk met pen, schaar
en lijmpot, maar kreeg ook de kans reportages te maken. Hij gaf daarin
blijk te willen opkomen voor wie het moeilijk had in het bestaan of aan
de zelfkant opereerde. Natuurlijk was hij ook uit op avontuur. Zo
vermomde hij zich als zeeman teneinde de wantoestanden te signaleren
waaraan zeelieden blootstonden wanneer zij aan wal vertoefden en in
handen vielen van 'verdorven stadsmensen' die op hun geld en
goed uit waren. Hij pleitte voor uitbreiding en betere inrichting van
de zeemanstehuizen 
&lt;em&gt;(Van af- tot aanmonsteren.&lt;/em&gt;

1899). Voorts verkende hij de rosse buurt van Rotterdam, geconcentreerd
rond de Zandstraat, en prees hij de eerste schuchtere pogingen tot
sociaal werk van de evangelisten, de 'zielevisschers', en van
het Leger des Heils in 
&lt;em&gt;Godsdienst in de Zandstraat&lt;/em&gt;

(1901). Zijn belangstelling voor de schone kunsten verloor hij intussen
niet. Hij werd daarin gestimuleerd door de literator en kunstredacteur
van de 
&lt;em&gt;NRC,&lt;/em&gt;

Johan de Meester, volgens Brusse 'de kameraad van welhaast mijn
heele bewuste leven'. De Meester nam hem dikwijls mee naar de
schouwburg, en een van de resultaten daarvan was dat Brusse in 1899 de
memoires optekende van Theo Mann-Bouwmeester.&lt;/p&gt;
&lt;p&gt;In oktober van dat jaar verbleef hij een maand in Parijs bij de uit
Rotterdam afkomstige schilder Kees van Dongen. In een brief berichtte
hij 'verbazend veel van 't echte leven' gezien te hebben.
Attraper la vie &amp;agrave; vif, het meeleven en optekenen, werd eens te
meer zijn doelstelling. Hij wilde weg uit wat hij de duffe krantekamer
noemde en diende daarom bij de hoofdredactie een verzoek in zich - in
een eigen rubriek - uitsluitend op de verslaggeving en wat wij nu human
interest noemen te mogen toeleggen. Na enig aandringen zwichtte
Zaaijer, en zo verschenen in 1903 de eerste afleveringen van 'Onder
de menschen', de rubriek die Brusse zijn faam als grootmeester van
de journalistiek of in elk geval als het 'luxe paard van de 
&lt;em&gt;NRC&lt;/em&gt;

zou geven. Zijn doorbraak dankte hij aan het verslag van zijn
ervaringen als patroon van de Rotterdamse vereniging Pro Juventute.
Tussen december 1901 en juli 1902 publiceerde hij in dat verband een
aantal feuilletons over een elfjarige knaap die door diefstal in
aanraking met de justitie was gekomen en onder zijn toezicht was
gesteld. Hij bundelde ze tot een boek, dat onder de titel 
&lt;em&gt;Boefje. Naar het leven verteld&lt;/em&gt;

in 1903 verscheen. Om verscheidene redenen werd het een succes. Brusse
tekende een raak portret van zijn 'Lombrosoklantje' en diens
volkse humor, trok alle registers van het sentiment open bij zijn
beschrijving van Boefjes verblijf in de gevangenis en maakte tegelijk
propaganda voor het nuttige werk dat Pro Juventute verrichtte en tegen
de misstanden in het kinderstrafrecht. 
&lt;em&gt;Boefje&lt;/em&gt;

beleefde tientallen herdrukken - de auteur zou er levenslang mee
vereenzelvigd worden.&lt;/p&gt;
&lt;p&gt;Nog om andere redenen is het boek interessant. Het was - samen met
de 
&lt;em&gt;Liedjes, wijzen en prentjes&lt;/em&gt;

(Rotterdam, ca. 1903-1921. 10 dl. in 6 bd.) van Koos Speenhoff- de
eerste publikatie van uitgeverij W.L. Brusse (een van Brusses broers)
en zou zo'n stevige pijler van het fonds der nieuwe firma worden
dat zij in de jaren erna in staat was literair werk op de markt te
brengen dat van grotere betekenis was dan 
&lt;em&gt;Boefje,&lt;/em&gt;

maar minder kopers trok. Schrijvers als J. van Oudshoorn, J.H. Leopold
en C.S. Adama van Scheltema vonden bij W.L. Brusse onderdak. Bovendien
bewerkte Jaap van der Poll 
&lt;em&gt;Boefje&lt;/em&gt;

in 1923 voor het toneel. Onder regie van Cor van der Lugt Melsert en
met Annie van Ees in de hoofdrol gaf het Vereenigd
Rotterdamsch-Hofstad-Tooneel er honderden voorstellingen van. Het
gezelschap zou er herhaaldelijk door worden gered wanneer het in
financi&amp;euml;le moeilijkheden verkeerde. In 1939 liet 
&lt;em&gt;Boefje&lt;/em&gt;

zich ook nog op het filmdoek zien met de inmiddels ruim veertigjarige
Annie van Ees alweer in de rol van de jonge crimineel.&lt;/p&gt;
&lt;p&gt;Brusse bracht in zijn rubriek een veelheid van onderwerpen en
figuren ter sprake. Kenmerkend bleef evenwel de sympathie voor de
vrijbuiters en onmaatschappelijken, waarvan hij getuigde. Hij meende
onder hen de origineelste geesten aan te treffen, omdat - zoals hij
eens in een vraaggesprek met zichzelf uitlegde (&lt;em&gt;M.J. Brusse interviewt M.J. Brusse,&lt;/em&gt;

1929) - 'hun wezen, hun ziel nog niet is geworden tot het
vervelende massa-clich&amp;eacute; van maatschappelijke deugden, waar alle
oorspronkelijkheid is afgeslepen'. Vandaar ook dat hij de
losgeslagen Boefje met zoveel vaart had neergezet om aan het einde van
zijn boek spijtig te constateren dat deze na een jarenlang verblijf in
een verbeteringshuis tot brave ziel getemd was. Brusse sympathiseerde
dan wel met het sociaal werk onder de marginalen, maar moest
uiteindelijk toch weinig hebben van de resultaten ervan. Men zou dat
zijn dualisme kunnen noemen, een dualisme dat hij trouwens zelf
signaleerde toen hij schreef over een 'zeker chronisch gevoel van
onvree met wat ze van de wereld gemaakt hebben, en dus met mijzelf -
een gevoel dat ik innerlijk eigenlijk van oorsprong anders ben, anders
zou willen zijn, en er dus niet zozeer bij behoor'.&lt;/p&gt;
&lt;p&gt;Dat gevoel van buitenstaander te zijn kwam ook al voort uit het feit
dat hij zich als geboren en getogen 'Grootmokummer' nooit echt
thuis voelde in Rotterdam. Had hij aanvankelijk nog waardering voor de
energie en werklust die deze stad tot een wereldhaven maakten, vooral
na de Eerste Wereldoorlog ageerde hij (&lt;em&gt;Rotterdamsche Zedeprenten&lt;/em&gt;

(1921); 2e dr. met een naschrift, 1922) tegen het gemis aan alles in
Rotterdam wat volgens hem het bestaan de moeite waard maakte: parken,
theaters en caf&amp;eacute;'s, cultuur in de breedste zin van het woord.
In zijn hele werk klinkt een klacht door tegen de 'desolate
zakelijkheid' van het Rotterdamse milieu. Bovendien verweet hij de
Rotterdammers gebrek aan gemeenschapszin, al te gemakkelijk liet men de
schipbreukelingen der maatschappij over aan het particulier initiatief.
Menselijkheid kwam hij in offici&amp;euml;le kringen weinig tegen. Voor
Brusse was dat een belangrijk begrip. En het was hierom dat hij zich
inzette voor allerlei goede doelen, zoals de al eerder genoemde Pro
Juventute-beweging, de systematische strijd tegen de tuberculose, voor
vakantiekoloni&amp;euml;n ten behoeve van stadse bleekneusjes, en een
betere opvang van de sociaal zwakken. Hij trachtte Rotterdam - maar
niet alleen Rotterdam - te humaniseren en te civiliseren, en stuitte
daarbij niet zelden op de onwil en het onbegrip van de gegoeden en
fatsoenlijken. 'Niets heeft mijn levenservaring mij zoo fel leren
haten en verachten als de duffe, verwaten, fatsoenlijke
burgerlijkheid', bekende hij.&lt;/p&gt;
&lt;p&gt;In het algemeen meende hij dat de mens zijn evenwicht dreigde te
verliezen in de moderne 'vernuftig geconstrueerde samenleving'.
Hij had een hang naar het buitenleven. Vlak voor hij in de tweede helft
van 1924 een reis naar Noord-Amerika ondernam schreef hij in een brief
heel typerend: 'Mij dunkt zoo, in de steppen van dat zoo jonge land
Canada, moet er een natuurlijke beschaving zijn, die beter is dan de
onze.' Zoveel hij kon verdween hij 's zomers naar de Veluwe,
naar Elspeet, om zijn overspannen zenuwen rust te gunnen.&lt;/p&gt;
&lt;p&gt;De rotatiepersen eisten hun tol van Brusse, hij moest zich de
'vingers blauw' schrijven om financieel rond te komen. De
honorering van de journalistiek was in deze tijd niet overdreven
genereus, en bovendien stelden zijn huwelijksomstandigheden nogal was
eisen aan zijn beurs. Daarom pakte hij naast de rubriek 'Onder de
menschen' veel gelegenheidswerk aan. Men komt hem daarin soms op
zijn best tegen - of het nu is bij een vermakelijke causerie over
spirituali&amp;euml;n voor de Vereeniging van Wijnhandelaars (&lt;em&gt;In vino veritas,&lt;/em&gt;

1906), of in een opstel over de psychologie van de mannenmode,
geschreven in opdracht van het kledingconcem Kattenburg (&lt;em&gt;Kleeding en de man,&lt;/em&gt;

1915; met bijdr. van L. Couperus et al.). Hij kreeg deze opdrachten
omdat zijn naam na 1903 steeds bekender werd. De firma W.L. (sinds
1905, &amp;amp; J.) Brusse had daarin een werkzaam aandeel door zijn
feuilletons op gezette tijden in boekvorm uit te geven. Ook wie niet op
de 
&lt;em&gt;NRC&lt;/em&gt;

was geabonneerd kon op deze wijze kennismaken met Brusse en zijn
pogingen allen wakker te schudden - en te vermaken - die waren
opgesloten 'in de eigen hokken en voli&amp;egrave;res van hun baantjes,
van hun stand en vooroordeelen'. Men oordeelde over zijn werk dat
het op het snijpunt van journalistiek en letterkunde lag, bewonderde
zijn mensenkennis, het coloriet van zijn taal en zijn mnemotechniek,
die hem in staat stelde dialogen in al hun directheid te noteren. Ook
zijn zogenoemde grote reportages, bijvoorbeeld van de mijnramp bij het
Duitse Hamm (1908) en over de ellende van de Eerste Wereldoorlog,
maakten diepe indruk op zijn tijdgenoten.&lt;/p&gt;
&lt;p&gt;Zelf was Brusse niet altijd even content met zijn werk, zeker niet
wanneer hij het vergeleek met dat van zijn vrienden Heijermans en De
Meester. Zij waren, vond hij, hoofdrolspelers, hij slechts figurant. De
krantearbeid verhinderde hem naar zijn mening het beste van zichzelf te
geven en hij sprak over de 'stage ontmoediging, doordat je aan
't allerschoonste raakt, zonder 't ooit den eisch tot
verdieping te kunnen geven in rustige bezonnenheid'. Aan de
buitenkant zag men echter veelal de ondernemende, onuitputtelijke
journalist, voorzien van slappe grijze hoed, wandelstok en
notitieboekje, een stevige, vrij kleine man met een sik, en
doordringende ogen achter de knijpbril: een journalistiek fenomeen in
het eerste kwart van deze eeuw.&lt;/p&gt;
&lt;p&gt;Na het midden der jaren twintig nam zijn werkkracht af. De frisheid
verdween wat uit zijn stukken, hij begon zich te herhalen en werd
wijdlopig. Bovendien raakte hij ervan overtuigd dat de directie van de 
&lt;em&gt;NRC&lt;/em&gt;

hem kwijt wilde omdat hij te onafhankelijk en te uitgesproken zou zijn.
Een bevestiging van dat vermoeden vond hij ten slotte in de lakonieke
manier waarop hij bij het bereiken van zijn vijfenzestigste jaar, in
1938, onmiddellijk werd uitgerangeerd en naar eigen zeggen afgescheept
met een pensioen van tweeduizend gulden. Hij moest nu doorwerken als
free lancer. Zo bleef hem de rust ontbreken het boek te schrijven dat
hij werkelijk bevredigend achtte. Zijn laatste grote artikelen
verschenen tussen 1937 en 1939 in 
&lt;em&gt;De Groene Amsterdammer -&lt;/em&gt;

de voortzetting van het weekblad 
&lt;em&gt;De Amsterdammer -&lt;/em&gt;

het geesteskind van zijn eerste leermeester, De Koo. Hierin behandelde
hij een aantal kopstukken van het Nederlandse bedrijfsleven, de
'machtige constructeurs en onverbiddelijke machinisten', tegen
wie hij weliswaar gemengde gevoelens koesterde maar die hij tegelijk
bewonderde omdat zij, net als hun tegenpolen aan de onderkant van de
maatschappij, uitstegen boven de normen van het brave en
fatsoenlijke.&lt;/p&gt;
&lt;p&gt;In 1934, nog v&amp;oacute;&amp;oacute;r zijn vertrek bij de 
&lt;em&gt;NRC,&lt;/em&gt;

had hij zich in het landelijke Groet gevestigd, te midden van bevriende
kunstenaars. Hij overleed in januari 1941. De pers besteedde veel
aandacht aan zijn dood, men noemde hem onvergelijkelijk, al memoreerden
sommigen niet ten onrechte dat zijn stijl had plaats gemaakt voor een
nuchterder en zakelijker aanpak van het nieuws, en dat een andere
generatie dan de zijne moeite had met zijn soms overdadige
sensibiliteit. Op 
&lt;em&gt;Boefje&lt;/em&gt;

na raakte zijn werk al gauw in de vergetelheid. Niettemin hebben zijn
kronieken - vooral die over het oude Rotterdam - hun historisch -
documentaire waarde behouden en blijft hij een bijzondere figuur in de
geschiedenis van de vaderlandse journalistiek, en wellicht ook in het
verzet tegen de burgerlijke cultuur. Met het oog op dit laatste zou hij
wel weer 'moderner' kunnen zijn dan men bij zijn verscheiden in
1941 meende.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Brusse in het Nederlands Letterkundig Museum en
Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de genoemde werken zie 
&lt;em&gt;Het nachtlicht van de zee&lt;/em&gt;

(Rotterdam, [1907]); 
&lt;em&gt;Snok en Sam; twee ouwe bajes-klanten&lt;/em&gt;

(Rotterdam, 1911): 
&lt;em&gt;Het rosse leven en sterven van de Zandstraat&lt;/em&gt;

(Rotterdam, 1912); 
&lt;em&gt;Een worstelaar&lt;/em&gt;

(Rotterdam, 1917); 
&lt;em&gt;Onder de menschen&lt;/em&gt;

(Rotterdam, 1924. 4 dl.); 
&lt;em&gt;Knoeierijen in den schilderijenhandel&lt;/em&gt;

(Rotterdam, 1926); Een bibliografie van zijn werk tot aan 1930 werd
verzorgd door P.H. Muller en D. Kramer in 
&lt;em&gt;Opwaartsche Wegen 7&lt;/em&gt;

(1929-1930) 379-384; G.J. Blees Kz. geeft een aanvulling van
publikaties na 1930 tot 1938 in 
&lt;em&gt;De boekverkoper,&lt;/em&gt;

25-2-1941. Verder 
&lt;em&gt;De boef Matheus Otto&lt;/em&gt;

(Haarlem, 1946).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Joh.H. Been, 'Besefte Brusse de waarde van zijn
&amp;quot;Boefje&amp;quot;?' in 
&lt;em&gt;Eigen Haard&lt;/em&gt;

52 (1926) 803; 'M.J. Brusse', 
&lt;em&gt;Bekende Rotterdammers.&lt;/em&gt;

Biografisch maandschrift (Rotterdam, 1927) 377-381, 'In memoriam
M.J. Brusse', in 
&lt;em&gt;NRC,&lt;/em&gt;

6-1-1941; H. Wanting, 'M.J. Brusse 1873-1941', in 
&lt;em&gt;Bekende Rotterdammers door hun stadgenoten beschreven&lt;/em&gt;

(Rotterdam, 1951) 105-107; J. Brusse, 'Als zoontje van M.J.
Brusse', in 
&lt;em&gt;De Groene Amsterdammer,&lt;/em&gt;

22-12-1956; G.W. Huygens, 'Een kwarteeuw geleden stierf M.J.
Brusse', in 
&lt;em&gt;NRC,&lt;/em&gt;

8-1-1966; A.J. Teychin&amp;eacute; Stakenburg, 'Marie Joseph Brusse
(1873-1941)', in 
&lt;em&gt;Rotterdams Jaarboekje&lt;/em&gt;

8e reeks 2 (1974) 281-298.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Annie Salomons, &lt;i&gt;N&amp;oacute;g meer herinneringen uit de oude tijd&lt;/i&gt; (Den Haag 1962) fotokatern.&lt;/p&gt;




&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

