<biodes version="1.0">
  <fileDesc>
    <title>Beaufort, Willem Hendrik de (1845-1918)</title>
    <ref target="http://resources.huygens.knaw.nl/bwn1880-2000/lemmata/bwn1/beaufort"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beaufort</idno>
    <persName><name type="geslachtsnaam">Beaufort</name>, Willem Hendrik de</persName>
    <sex value="1"/>
    <event type="birth" when="1845"/>
    <event type="death" when="1918"/>
    <state type="occupation">politicus</state>
    <state type="occupation">publicist</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BEAUFORTWH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beaufort, Willem Hendrik de&lt;/strong&gt;, staatsman en essayist (Leusden, huis Den Treek, 19-3-1845 - Den Haag 2-4-1918).

Zoon van Arnoud Jan de Beaufort, grondeigenaar, en Anna Alida Stoop.
Gehuwd sinds 20-3-1873 met Ad&amp;egrave;le Maria van Eeghen. Uit dit
huwelijk werden 2 dochters en 5 zoons geboren.


&lt;img src=&amp;quot;images/BEAUFORTWH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beaufort, Willem Hendrik de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;De Beaufort was afkomstig uit een Frans protestants geslacht dat
zich in de zeventiende eeuw in dienst van Frederik Hendrik in de
Republiek had gevestigd. Zijn grootvader verwierf in de achttiende eeuw
het Utrechtse landgoed Den Treek, op de grens van de Gelderse vallei,
waar hij evenals later zijn zoon Arnoud Jan een teruggetrokken leven
leidde als landedelman. In zijn nagelaten aantekeningen heeft de
kleinzoon de kenmerkende eenvoud van levensstijl van deze Nederlandse
'gentry' treffend geschetst. Zelf koesterde hij echter verder
reikende ambities dan het landleven. Na eerst thuis te zijn onderricht
bezocht de jongeman de Latijnse school te Utrecht, studeerde er
vervolgens vanaf 1861 aan de Universiteit rechten. Hij trad echter vnl.
op de voorgrond door zijn rectoraat van het studentencorps. Zijn
vorming rondde hij in de jaren zestig af met verschillende Europese
reizen. Hij vestigde zich in 1869 te Amsterdam, in naam als advocaat,
maar in feite met het doel 'd'&amp;eacute;tudier la vie et la
soci&amp;eacute;t&amp;eacute; de cette grande capitale'. In de hoofdstad maakte
hij niet alleen kennis met leidende figuren op het terrein van handel
en financi&amp;euml;n, maar ook met mensen als de econoom N.G. Pierson en
verscheidene letterkundigen.&lt;/p&gt;
&lt;p&gt;Na zijn huwelijk in 1873 met een dochter uit een bekend Amsterdams
koopmansgezin vestigde De Beaufort zich op Den Treek, dat sinds het
overlijden van zijn vader in 1866 leeg stond. Daar moest hij spoedig
ervaren dat de positie van grootgrondbezitter en gestudeerd man niet
meer als vanzelfsprekend voorrechten met zich mee bracht: bij een
poging zich in de Provinciale Staten te doen kiezen moest hij het veld
ruimen voor een katholieke burgerman, die mede de stemmen van de
opkomende antirevolutionaire partij had gekregen. Tegenover dit
'monsterverbond van Rome en Dordt', dat spoedig ook onze
landelijke politiek sterk zou gaan be&amp;iuml;nvloeden, heeft De Beaufort
altijd scherp stelling genomen. Reeds in zijn proefschrift 
&lt;em&gt;De verhouding van den staat tot de verschillende kerkgenootschappen
in de Republiek der Vereenigde Nederlanden 1581-1795&lt;/em&gt;

(Utrecht, 1868) had hij een lans gebroken voor godsdienstige
tolerantie; sindsdien ontmoette de opsplitsing van het Nederlandse volk
naar confessie in hem een geduchte tegenstander, die zich in het debat
met een man als Abraham Kuyper gemakkelijk staande kon houden. In 1889
verdedigde hij in een pamflettenstrijd met de antirevolutionaire
voorman de Hollandse regentenpartij, die door Kuyper was beticht van
wat 'nog erger was dan het verkoopen van de volksvrijheden, het met
voeten treden van de eer onzes Gods'. De Beaufort was zelf bepaald
geen antigodsdienstige figuur, maar de eigenaardige interpretatie van
het nationale verleden door Kuyper en de zijnen, waarin de regenten met
de Franse Bourbons en de Engelse Stuarts werden vergeleken, ging hem te
ver.&lt;/p&gt;
&lt;p&gt;De Beaufort beschikte over een niet te verwaarlozen vaardigheid als
geschiedschrijver, beter gezegd als historisch essayist, die vaak in
een publikatie aanleiding vond tot een oorspronkelijk opstel, meestal
bestemd voor 
&lt;em&gt;De Gids,&lt;/em&gt;

het blad waar hij van 1876 tot 1893 redacteur was. Op zijn werkzaamheid
in deze was de nauwlettender historische methode van een Fruin
weliswaar niet zonder invloed, maar we kunnen hem wellicht toch nog het
beste plaatsen in wat Colenbrander heeft genoemd de 'merkwaardig
laten nabloei der historische liefhebberij', zoals De Beaufort die
in Utrecht van een man als G.W. Vreede had leren kennen. Hijzelf
vermocht het in een goede, nog altijd leesbare stijl binnen het kader
van het essay een kernachtige bepaling van zijn onderwerp te geven in
de tijd; zelfs mag hij voor wat zijn arbeid over de patriottentijd
aangaat wel gerekend worden tot een van de pioniers der vaderlandse
historiografie. Dit laatste geldt trouwens evenzeer voor zijn aanzet
tot contemporaine geschiedschrijving, het opstel 'Dertig jaren uit
onze geschiedenis 1863-1893', in 1895 en 1896 in 
&lt;em&gt;De Gids&lt;/em&gt;

aangevangen, maar nooit verder voltooid dan voor de jaren 1863-1868. Na
zijn dood heeft een van zijn zoons, J.A.A.H. de Beaufort, het werk van
zijn vader voortgezet en voltooid met de publikatie van het boek 
&lt;em&gt;Vijftig jaren uit onze geschiedenis 1868-1918&lt;/em&gt;

(Amsterdam, 1928. 2 dln.), steunende op een dagboek dat De Beaufort
regelmatig bijhield.&lt;/p&gt;
&lt;p&gt;Behalve als historicus trad De Beaufort in zijn tijd ook sterk naar
voren met zijn politieke activiteiten. In 1877 werd hij tot lid van de
Tweede Kamer gekozen als afgevaardigde voor Tiel, een zetel die door
D.J. baron Mackay was opgegeven in verband met een ge&amp;euml;rfd Schots
pairschap. De Beaufort voegde zich bij de liberalen, die toen juist met
Kappeyne nieuwe wegen leek te zullen inslaan. In de Kamer (waarvan hij
met enkele onderbrekingen tot aan zijn dood lid bleef) verkreeg hij al
spoedig veel aanzien door zijn bezonnen oordeel en door zijn grote
kennis van staatsrecht en historie. Kenmerkend bleef steeds zijn
bereidheid het persoonlijk succes te laten vallen ten gunste van het
algemeen belang, zo bijvoorbeeld toen in 1887 een reeds aangenomen
amendement van zijn hand dat de verkiesbaarheid voor de Eerste Kamer
gelijk stelde aan die voor de Tweede, voor minister J. Heemskerk Azn.
onaanvaardbaar bleek, en De Beaufort om de zaak niet op de spits te
drijven zelf met een compromis kwam. Hoewel maatschappelijk van
conservatieve inspiratie kwam hij uiteindelijk toch tot een aanvaarding
van de uitbreiding der democratie en van het algemeen kiesrecht; zijn
amendement van 1887 had dan ook voornamelijk de strekking de Eerste
Kamer meer aanzien en prestige te geven tegenover een (in de toekomst)
door het gehele volk gekozen Tweede Kamer. Het hoogtepunt van zijn
carri&amp;egrave;re bereikte De Beaufort onder het ministerie-Pierson van
1897-1901, toen hij optrad als minister van Buitenlandse Zaken. Zijn
diplomatiek talent kwam hem hier extra van pas bij enkele netelige
kwesties die toen juist speelden, zoals de bijeenroeping van de eerste
Haagse vredesconferentie van 1899 en de Boerenoorlog, die hier te lande
tot een sterk anti-Brits sentiment leidde. Van de vredesconferentie was
hij erevoorzitter; voor de tweede conferentie van 1907 trad hij op als
eerste Nederlandse gedelegeerde. Hoe weinig hij geneigd was zich door
de gebeurtenissen van de dag te laten meeslepen bleek wel uit zijn
houding tegenover de Boerenoorlog. Het resultaat daarvan betreurde hij
oprecht als een onherstelbaar verlies voor 'den Nederlandschen
stam', maar hij was realist genoeg om in te zien dat geen enkele
mogendheid bereid was de Boeren te steunen in hun strijd tegen de
Engelsen, en in de praktijk beperkte hij zich tot een gebaar, namelijk
het zenden van het oorlogsschip 'De Gelderlander' om president
Kruger op te halen.&lt;/p&gt;
&lt;p&gt;De Beaufort was een man die zeer bewust leefde vanuit een bepaalde
traditie: als regent voelde hij zich geroepen zijn land naar vermogen
te dienen in tal van bestuurlijke functies, als man van de wereld meed
hij elk fanatisme, als politicus ging hem het algemeen belang bovenal,
en was hij daadwerkelijk bereid tot verdraagzaamheid en compromis. Al
waren zijn overtuiging en redelijke opstelling niet van de toekomst,
toch kan hetgeen hij op politiek en historisch gebied gepresteerd heeft
worden gezien als een uiting van de bloei van de toenmalige Nederlandse
liberale cultuur.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Zie de bibliografie in het hierna te noemen levensbericht van W.W.
van der Meulen.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.K. Elout, 
&lt;em&gt;De Heeren in Den Haag&lt;/em&gt;

2e reeks (Amsterdam, 1909) 87-92; H.T. Colenbrander, in 
&lt;em&gt;Jaarboek van de Koninklijke Akademie van Wetenschappen 1919,&lt;/em&gt;

15-42; J. de Louter, in 
&lt;em&gt;Utrechtsche studenten-almanak voor 1919,&lt;/em&gt;

228-232; W.W. van der Meulen, in 
&lt;em&gt;Handelingen en levensberichten van de Maatschappij der Nederlandsche
letterkunde 1931-1932. Levensberichten&lt;/em&gt;

33-58; Jan den Tex, 'Een groot Leusdenaar: Willem Hendrik de
Beaufort historicus, staatsman, jurist', in extra nummer 
&lt;em&gt;Leusder Krant&lt;/em&gt;

van 25 mei 1977.&lt;/p&gt;
&lt;p&gt;
&lt;a href='igedeelte'&gt;I: &lt;/a&gt;J.P. de Valk en M. van Faassen, &lt;i&gt;Dagboeken en aantekeningen van Willem Hendrik de Beaufort 1874-1918 &lt;/i&gt;(&#146;s-Gravenhage 1993), Tweede band, 526.&lt;/p&gt;


&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

