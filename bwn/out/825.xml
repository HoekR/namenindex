<biodes version="1.0">
  <fileDesc>
    <title>Idzerda, Hans Henricus Schotanus Steringa (1885-1944)</title>
    <ref target="http://resources.huygens.knaw.nl/bwn1880-2000/lemmata/bwn1/idzerda"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">idzerda</idno>
    <persName><name type="geslachtsnaam">Idzerda</name>, Hans Henricus Schotanus Steringa</persName>
    <sex value="1"/>
    <event type="birth" when="1885"/>
    <event type="death" when="1944"/>
    <state type="occupation">elektrotechnicus</state>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/IDZERDA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Idzerda, Hans Henricus Schotanus Steringa&lt;/strong&gt;, radio-omroep pionier, (Weidum 26-9-1885 - Wassenaar 3-11-1944).

Zoon van Henrikus Idzerda, arts, en Wilhelmina Frederika van de
Wetering. Gehuwd sinds 1-9-1910 met Geertruida Elizabeth Johanna
Nicola&amp;iuml;. Uit dit huwelijk werden 2 zoons en 2 dochters geboren.



&lt;img src=&amp;quot;images/IDZERDA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Idzerda, Hans Henricus Schotanus Steringa&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Idzerda werd geboren in de Friese Greidhoek uit een geslacht van
plattelandsartsen. Voor zijn eigen opleiding volgde hij niet de
familietraditie, doch koos voor een technische studie. Aan het
Rheinisches Technikum te Bingen behaalde hij het diploma van ingenieur
om zich vervolgens, na enige tijd in de industrie gewerkt te hebben, in
1913 zelfstandig als 'adviseur voor de toepassing van electriciteit
op elk gebied' in Scheveningen te vestigen. Hij hield zich
voornamelijk bezig met de ontwikkeling en fabricage van apparatuur voor
het overbrengen van seinen. Daartoe richtte hij in 1914 een eigen
bedrijf op onder de naam Technisch Bureau Wireless, in 1918 gewijzigd
in NV. Nederlandsche Radioindustrie. Hier vervaardigde hij radiozend-
en ontvangapparatuur van hoge kwaliteit, die o.m. aan het Nederlandse
leger werd geleverd. Tijdens de Eerste Wereldoorlog experimenteerde hij
in de afgelegen pastorie van zijn schoonvader te Mantgum (Fr.), waarmee
hij o.a. het radioverkeer tussen de oorlogvoerenden kon volgen. In die
tijd slaagde hij er in een triode-lamp te ontwikkelen die door Philips
Gloeilampenfabriek N.V. te Eindhoven geproduceerd en onder de naam
Philips IDEEZET-lamp in 1918 op de markt werd gebracht. Deze lamp was
slechts geschikt om seinen op te vangen. Het overbrengen van woord en
muziek was nog niet mogelijk en om dit te bereiken waren zendtrioden
van groot vermogen nodig. Idzerda leverde ook aan deze ontwikkeling een
belangrijke bijdrage door samen met Philips enkele proefexemplaren te
vervaardigen en met een eigen zender te experimenteren. Tijdens de
Jaarbeurs te Utrecht van 24 februari tot 8 maart 1919 verzorgde hij, in
medewerking met Philips en op grond van een tijdelijke zendmachtiging
van de minister van Waterstaat, voor het eerst in Nederland
radiotelefonische uitzendingen over een afstand van 1200 m. Dit
resultaat bracht in de wereld van radioamateurs de nodige
opwinding.&lt;/p&gt;
&lt;p&gt;Idzerda ging in deze richting verder, waarbij hij de produktie van
apparatuur, openbare uitzendingen en contacten met luisteraars beoogde
en zo als een pionier van de radio-omroep kan worden beschouwd. Op
grond van een zendmachtiging d.d. 14 augustus 1919, oorspronkelijk
slechts bedoeld voor het nemen van proeven tussen 's-Gravenhage en
Eindhoven, vond via de zender PCGG op 6 november 1919 de eerste
Nederlandse omroepzending in de vorm van een Radio Soir&amp;eacute;e-musicale
plaats. Het gedetailleerde programma ervan was vooraf door een
kranteadvertentie aangekondigd en zo kan deze uitzending gezien worden
als de eerste omroepuitzending ter wereld. Idzerda maakte hierbij
waarschijnlijk reeds gebruik van een door hem ontwikkelde opstelling en
schakeling van de microfoon, waarop hij 24 februari 1922 octrooi
ontving. Van 1919 tot 11 november 1924 werd regelmatig enkele avonden
per week uitgezonden, op grond waarvan velerlei correspondentie van
luisteraars met de 'Groot Omroeper' onstond en Idzerda ook in
de gelegenheid was financi&amp;euml;le ondersteuning te vragen en te
ontvangen, o.a. uit Engeland alwaar zijn uitgezonden concerten als
'Dutch concerts' grote belangstelling genoten. Een aantal
activiteiten zoals hoorspelen en muzikale uitzendingen e.d. werd
overgenomen door de Nederlandsche Omroep van de Nederlandsche
Vereeniging voor Radiotelegrafie, maar Idzerda's eigen hoogtepunt
was in 1924 de uitzending van de Kurhausconcerten. Waarschijnlijk ging
dit zijn financi&amp;euml;le middelen, ondanks velerlei ondersteuning, te
boven want op 11 november 1924 werd de zendmachtiging ingetrokken en
een maand later het faillissement over zijn bedrijf uitgesproken. De
oorspronkelijke samenwerking met Philips had reeds eerder een einde
genomen door de technische en financi&amp;euml;le belangstelling van
Philips voor de kapitaalkrachtiger Nederlandsche Seintoestellen Fabriek
te Hilversum. En de omroep raakte allengs in meer professioneel
vaarwater: eind 1924 begonnen de uitzendingen van latere
omroepgemachtigden.&lt;/p&gt;
&lt;p&gt;In 1924 zette Idzerda een nieuw bedrijf N.V. Idzerda Radio op om in
1926 zijn derde machtiging te verkrijgen, waarin uitdrukkelijk bepaald
werd dat het tijdstip van de proefnemingen niet vooraf bekend mocht
worden gemaakt en dat bij het nemen der proeven slechts mededelingen
over de werking der toestellen mochten worden gedaan. Daarmee was het
omroepkarakter onmogelijk geworden. Van deze machtiging heeft Idzerda
tot 1932 echter alleen in de nachtelijke uren gebruik gemaakt. In 1935
be&amp;euml;indigde hij teleurgesteld alle activiteiten op radiogebied en
liet de gehele voorraad in het openbaar veilen, om zijn eigen collectie
in 1940 aan het Nederlandse Postmuseum te schenken. Zijn toch nog grote
belangstelling voor technische nieuwigheden bracht hem ertoe in
Wassenaar in november 1944 op zoek te gaan naar de resten van een bij
de start ge&amp;euml;xplodeerde V-2. Na eerst door een Duitse patrouille te
zijn weggestuurd, herhaalde hij zijn pogingen en werd door dezelfde
patrouille weer aangehouden met enkele brokstukken in zijn bezit. Op grond 
hiervan werd hij ter plaatse als 'spion' gefusilleerd.
&lt;/p&gt;
&lt;p&gt;Gedurende de laatste jaren van zijn leven was Idzerda een vergeten
figuur, na in de beginperiode van de radio in de kleine wereld van
radioamateurs een graag beluisterde voorloper te zijn geweest. Daarbij
wordt hij beschreven als een systematische experimentator en een
producent van kwalitatief zeer hoogwaardige apparatuur. Hij zag reeds
vroeg de mogelijkheden in van de radiotelefonie als instrument voor
massacommunicatie zich daarbij beperkend tot het uitzenden van muziek.
Hij is wel meer technicus en uitvinder genoemd dan zakenman en manager.
De wijze, waarop hij echter er in slaagde contacten met zijn
luisteraars te leggen en hen ook op hun financi&amp;euml;le verplichtingen
te wijzen, duidt niet geheel in deze richting. Hij verzorgde als
eenling op zeer minutieuze wijze alle organisatie, administratie en
publiciteit. Waarschijnlijk heeft hij daardoor de schaalvergroting,
waarin het verschijnsel radio en radio-omroep in het midden van de
jaren '20 geraakte, niet kunnen meemaken. Dit doet echter niet af
aan Idzerda's grote betekenis als pionier van de radio-omroep in
Nederland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De Stichting Beeld &amp; Geluid in Hilversum bewaart de technische nalatenschap van Idzerda.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.A. de Boer, 
&lt;em&gt;A Steringa Idzerda. De pionier van de radio-omroep&lt;/em&gt;

(Bussum, 1969); J.H.J. van den Heuvel, 'De dageraad van de omroep
in Nederland', in 
&lt;em&gt;Intermediair&lt;/em&gt;

13 (1977) 43 (28 oktober) 13 ev.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website World of Wireless: http://home.luna.nl/~arjan-muil/radio/idzerda.htm [16-8-2007].
&lt;/p&gt;




&lt;p&gt;A.L. van Schelven&lt;/p&gt; 
&lt;dtml-var bwn_footer&gt;</text>
  </biography>
</biodes>

