<biodes version="1.0">
  <fileDesc>
    <title>Nagel, Willem Hendrik (1910-1983)</title>
    <ref target="http://resources.huygens.knaw.nl/bwn1880-2000/lemmata/bwn4/nagel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nagel</idno>
    <persName><name type="geslachtsnaam">Nagel</name>, Willem Hendrik</persName>
    <sex value="1"/>
    <event type="birth" when="1910"/>
    <event type="death" when="1983"/>
    <state type="occupation">criminoloog</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/NAGEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nagel, Willem Hendrik&lt;/strong&gt;, (pseudoniem &lt;b&gt;J.B. Charles&lt;/b&gt;), jurist, criminoloog en schrijver (Zwolle 25-8-1910 - Leiden 29-7-1983). Zoon van Hendrik Nagel, handelaar in koffie en thee, en
  Willemtje Hoogeveen. Gehuwd op 20-6-1940 met Jansje Wouda. Uit
  dit huwelijk werden 1 zoon en 2 dochters geboren. Na
  echtscheiding (24-3-1966) gehuwd op 4-4-1966 met Helena Geralda
  Cornelia Maria van Leeuwen. Uit dit huwelijk werden geen kinderen
  geboren.
  

  
&lt;img src=&amp;quot;images/NAGEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nagel, Willem Hendrik&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Toen Willem twee jaar was, verhuisde het tien kinderen
    tellende gezin Nagel naar Groningen. In deze stad bezocht hij
    de christelijke lagere school en de christelijke HBS. Na het
    staatsexamen gymnasium-B begon hij in 1931 aan de Groningse
    universiteit met een studie rechten, die hij op 19 april 1939
    voltooide. Het gereformeerde geloof waarin hij was
    grootgebracht, had hij toen al verloren. Tijdens zijn studie
    werd Nagel be&amp;iuml;nvloed door de hoogleraar in het strafrecht
    M.P. Vrij, bij wie hij onderzoek deed naar criminaliteit in het
    Oostbrabantse Oss, waar het in de jaren dertig tot een reeks
    spectaculaire misdrijven gekomen was die de landelijke politiek
    beroerden.&lt;/p&gt;
&lt;p&gt;Kort na zijn doctoraal examen werd Nagel op 1 augustus 1939
    klerk ten parkette van de ambtenaar van het Openbaar Ministerie
    bij de kantongerechten in het arrondissement Groningen en in
    oktober van dat jaar waarnemend ambtenaar van het Openbaar
    Ministerie, toentertijd het gebruikelijke begin van een
    loopbaan bij justitie. In mei 1941 zou hij worden benoemd tot
    ambtenaar van het Openbaar Ministerie te Middelburg, maar deze
    aanstelling ging uiteindelijk niet door, toen zijn anti-Duitse
    gezindheid aan het licht kwam. Nagel ging daarop weg bij
    justitie en werd ambtenaar voor de Tuchtrechtspraak
    (prijsbeheersing) van het departement van Landbouw en
    Visscherij in Groningen, een functie die hij tot 1 november
    1945 zou bekleden.&lt;/p&gt;
&lt;p&gt;Al in 1939, bij het uitbreken van de Tweede Wereldoorlog,
    begon Nagel met zijn verzet tegen de Duitsers. Vanaf dat moment
    heeft hij met gevaar voor eigen leven informatie doorgegeven
    over Duitse troepenbewegingen aan de oostgrens van Nederland.
    In de illegaliteit gebruikte Nagel de namen 'J.B. Charles' en
    'Carlo Giuseppe Bandinelli'. Ook in het gewapende verzet heeft
    hij een belangrijke rol gespeeld. Op 5 mei 1945 had hij in
    Utrecht een aandeel in het uitschakelen van de Duitse politie.
    In het noorden van het land vervulde hij vervolgens functies
    bij de zuivering en bij de berechting van politieke
    delinquenten. Van 1946 tot 1949 was hij raadsheer in het
    Bijzonder Gerechtshof te Leeuwarden.&lt;/p&gt;
&lt;p&gt;In de jaren direct na de bevrijding voltooide Nagel onder
    leiding van prof. Vrij zijn proefschrift, 
    &lt;em&gt;De criminaliteit van Oss&lt;/em&gt;

    , waarvoor hij al in de jaren dertig onderzoek had verricht. Op
    26 juni 1949 promoveerde hij hierop cum laude in Groningen bij
    Vrij's opvolger, prof. B.V.A. R&amp;ouml;ling. Nagels dissertatie
    trok de aandacht door de originaliteit van de gebezigde
    onderzoeksmethode. Doordat hij in zijn boek de gesprekken
    verwerkte die hij met vele betrokkenen - onder wie daders die
    een lange straf uitzaten - had gevoerd, ontstond een ongemeen
    indringend beeld, geschreven door een begaafd stilist.&lt;/p&gt;
&lt;p&gt;Dit proefschrift markeerde de verschuiving in Nagels
    belangstelling van de beoefening van het recht naar de
    beoefening van de criminologie. In 1949 stapte hij daarom over
    van de praktijk naar de wetenschap en aanvaardde hij een
    functie als hoofdassistent aan de Leidse universiteit bij J.M.
    van Bemmelen, de hoogleraar in het strafrecht en de
    criminologie. Een jaar later werd hij hier tevens toegelaten
    als privaatdocent in de strafrechtssociologie, een toentertijd
    in Nederland vrijwel onontgonnen terrein. Gedurende korte tijd
    was Nagel ook hoofd van het pas opgerichte Studie- en
    Documentatie Centrum Gevangeniswezen van het departement van
    Justitie.&lt;/p&gt;
&lt;p&gt;In 1951 verving Nagel enige tijd Van Bemmelen, en in 1953
    kreeg hij een leeropdracht voor strafrecht, strafprocesrecht en
    criminologie. Drie jaar later volgde zijn benoeming tot
    buitengewoon hoogleraar in de penologie en criminele
    sociologie, in 1959 omgezet in een ordinariaat in beide
    vakgebieden. In 1968 werd deze leeropdracht veranderd in
    'criminologie en penologie', want de opvolgers van Van Bemmelen
    beperkten zich tot straf- en strafprocesrecht. Nagel zou zijn
    ambt tot 1976 bekleden.&lt;/p&gt;
&lt;p&gt;De boeiendste criminologische studies van Nagel hebben een
    antropologische inslag, zoals 
    &lt;em&gt;De meineed&lt;/em&gt;

    uit 1951 en zijn inaugurele rede, 
    &lt;em&gt;Het strafrecht en de onmens&lt;/em&gt;

    , uit 1956. Van historische kennis op penologisch gebied geeft
    zijn in 1977 verschenen hoofdwerk, 
    &lt;em&gt;De funkties van de vrijheidstraf&lt;/em&gt;

    , blijk, alsmede levendige beschrijvingen, in tal van
    artikelen, van de verschillende 'scholen' binnen de Nederlandse
    criminologie. Nagel was een van de eersten hier te lande die
    wetenschappelijk onderzoek deden naar slachtoffers van
    delinquent gedrag en hier de victomologie introduceerden:
    'Victomologie', in 
    &lt;em&gt;Tijdschrift voor Strafrecht&lt;/em&gt;

    68 (1959) 1-26.&lt;/p&gt;
&lt;p&gt;Ook in het buitenland gold Nagel als een gezaghebbend
    criminoloog. Hij doceerde aan de Menninger Foundation in Kansas
    in de Verenigde Staten en in Suriname. In 1966 en 1967
    verrichtte hij criminologisch onderzoek in Thailand. In 1965
    werd hem door het Deutsche Kriminologische Gesellschaft de
    Beccariamedaille toegekend. In dat zelfde jaar werd hij fellow
    van de American Society of Criminology, die hem in 1981 te
    Washington onderscheidde met de Selling Glueck Award. In 1977
    werd hij erelid van de Nederlandse Vereniging voor
    Kriminologie. Aan verschillende tijdschriften verleende Nagel
    zijn medewerking. Vooral voor de 
    &lt;em&gt;Exerpta Criminologica&lt;/em&gt;

    - later: 
    &lt;em&gt;Abstracts on Criminology and Penology&lt;/em&gt;

    - en het 
    &lt;em&gt;International Journal of Criminology&lt;/em&gt;

    heeft hij veel werk verzet.&lt;/p&gt;
&lt;p&gt;Naast zijn wetenschappelijke publikaties als criminoloog
    staat Nagels literaire werk, dat hij schreef onder het
    pseudoniem J.B. Charles. Tussen 1944 en 1982 zagen twaalf
    dichtbundels van zijn hand het licht. In 1950 ontving hij de
    Hendrik de Vries-prijs en drie jaar later de prijs van de Jan
    Campert-stichting. Bij het grote publiek werd Nagel echter
    bekend door twee prozawerken, in min of meer essayistische vorm
    geschreven: 
    &lt;em&gt;Volg het spoor terug&lt;/em&gt;

    uit 1953 en 
    &lt;em&gt;Van het kleine koude front&lt;/em&gt;

    uit 1962. Deze baarden veel opzien en wekten veel discussie,
    omdat hierin de wijze waarop na de bevrijding met verzet en
    collaborateurs was omgegaan in felle, vaak persoonsgerichte
    bewoordingen werd gekritiseerd. Het eerste boek kreeg in 1954
    de prozaprijs van de gemeente Amsterdam.&lt;/p&gt;
&lt;p&gt;Nagel, gedurende enkele jaren lid van de Partij van de
    Arbeid, was toen al partijloos. Hij was verontwaardigd en
    verontrust over het naoorlogse herstel in West-Europa - zeker
    in de Duitse Bondsrepubliek -, waarbij mensen die onder het
    nazi-bewind hadden gecollaboreerd en misdrijven hadden begaan,
    weer een leidende positie konden innemen, zonder voor hun
    misdrijven te hebben geboet. Meeslepend geschreven, sterk
    persoonlijk en hier en daar zeer scherp, waren Nagels boeken
    eerder boetepredikend en moraliserend-kritisch van aard dan
    politiek. Voor hem zelf dienden zij mogelijk als de kreet van
    een roepende in de woestijn.&lt;/p&gt;
&lt;p&gt;Uit talrijke andere losse publikaties bleek Nagel bovendien
    - uit afkeer van het zich herbewapenende West-Duitsland -
    steeds meer de zijde te kiezen van de zogeheten Derde-Weggers,
    een kleine politieke groepering die aan Europa tussen de twee
    grote mogendheden, de Sovjetunie en de Verenigde Staten, een
    eigen, enigszins bemiddelende en vredezoekende rol toedacht.
    Het was een van de redenen waarom hij als de schrijver Charles,
    onder anderen door zijn literaire bentgenoot W.F. Hermans in
    diens 
    &lt;em&gt;Mandarijnen op zwavelzuur&lt;/em&gt;

    uit 1963, in felle polemische stukken werd aangevallen. Nagel
    zelf zat onder zijn nom de plume niet om een antwoord verlegen
    en verweerde zich in even scherpe bewoordingen. Zijn latere
    felle uitvallen tegen de staat Isra&amp;euml;l, die hij van
    fascistische agressie tegen de Palestijnen beschuldigde, zouden
    in de eigen kring van collega's en literatoren veel weerstand
    wekken.&lt;/p&gt;
&lt;p&gt;In het persoonlijke contact domineerde bij Nagel de
    innemende hartelijkheid, al kon hij door een zekere
    lichtgeraaktheid een gekoesterde vriendschap laten verschalen.
    Door zijn aard sprak hem in het begrip 'rechtsorde' de
    component 'recht' meer aan dan de component 'orde', en op de
    ordehandhavers als type had hij het niet begrepen. Wat hij als
    symptomen van herlevend fascisme zag, verfoeide hij als de
    incorporatie van het kwaad in de mens. Nagels literaire werk
    wordt gekenmerkt door oorspronkelijkheid, eruditie en speelse
    inventiviteit.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-W.H. Nagel en knipselverzameling bij het
  Nederlands Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in het onder L genoemde 
    &lt;em&gt;Kritisch lexicon...&lt;/em&gt;

    . Autobiografische notities in: 
    &lt;em&gt;In Frankrijk dacht ik aan mijn vader&lt;/em&gt;

    (Amsterdam, 1986). Verzamelde gedichten in: 
    &lt;em&gt;De groene zee is mijn vriendin. Gedichten 1944-1982&lt;/em&gt;

    (Amsterdam, 1987).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;NRC Handelsblad&lt;/em&gt;

  , 2-8-1983, 
  &lt;em&gt;de Volkskrant&lt;/em&gt;

  , 3-8-1983, 
  &lt;em&gt;Vrij Nederland&lt;/em&gt;

  , 6-8-1983, 
  &lt;em&gt;Tijdschrift voor Criminologie&lt;/em&gt;

  25 (1983) 161-172 en 
  &lt;em&gt;In de Waagschaal&lt;/em&gt;

  , nwe. jrg. 12 (1983/1984) 351-352: A. Marja, 'De christelijke
  dichter: J.B. Charles', in idem, 
  &lt;em&gt;Po&amp;euml;zieproeven&lt;/em&gt;

  ('s-Gravenhage, 1963) 111-117; Willem Frederik Hermans, 'Het
  geweten van De Groene Amsterdammer of volg het spoor omhoog', in
  idem, 
  &lt;em&gt;Mandarijnen op zwavelzuur&lt;/em&gt;

  (2e, herz. en uitgebr. dr.; Amsterdam, 1967) 162-178; Jan J.M.
  van Dijk, 'Telganger uit roeping. Over de verzetshouding van J.B.
  Charles', in 
  &lt;em&gt;Hollands Maandblad&lt;/em&gt;

  17 (okt. 1975) 13-19; M. van Amerongen, 'Tussen de waanzin en de
  wetenschap loopt Willem Nagel met bedaarde stap' (1976), in idem,
  
  &lt;em&gt;De muichelmoordenaar. Artikelen en polemieken&lt;/em&gt;

  (Amsterdam, 1978) 250-265; Willem Maas, 'J.B. Charles', in 
  &lt;em&gt;Kritisch lexicon van de Nederlandstalige literatuur na
  1945&lt;/em&gt;

  (Alphen aan den Rijn [etc.], 1980-); interview door Max Pam, in 
  &lt;em&gt;Haagse Post&lt;/em&gt;

  , 12-6-1982; Lisette Lewin, 
  &lt;em&gt;Het clandestiene boek 1940-1945&lt;/em&gt;

  (Amsterdam, 1983); 'Volg het spoor terug. Over J.B.
  Charles/Willem Nagel', in 
  &lt;em&gt;Literama&lt;/em&gt;

  19 (mei 1984) 2-13; Koos van Weringh, 'Het spoor van J.B.
  Charles', in 
  &lt;em&gt;Het Oog in 't Zeil&lt;/em&gt;

  2 (1985) 6 (aug.) 21-26; Nienke Begemann, 
  &lt;em&gt;Victorine [Hefting]&lt;/em&gt;

  (Amsterdam, 1988) 304-314.&lt;/p&gt;




&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Bert Verhoeff; Collectie ANEFO; Nagel in september 1974].&lt;/p&gt;



&lt;p&gt;Th.W. van Veen&lt;/p&gt; 
&lt;dtml-var bwn_footer&gt;</text>
  </biography>
</biodes>

