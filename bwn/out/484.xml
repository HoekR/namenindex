<biodes version="1.0">
  <fileDesc>
    <title>Einthoven, Louis (1896-1979)</title>
    <ref target="http://resources.huygens.knaw.nl/bwn1880-2000/lemmata/bwn3/einthoven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">einthoven_3</idno>
    <persName><name type="geslachtsnaam">Einthoven</name>, Louis</persName>
    <sex value="1"/>
    <event type="birth" when="1896"/>
    <event type="death" when="1979"/>
    <state type="occupation">politieofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/EINTHOVENL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Einthoven, Louis&lt;/strong&gt;, jurist en medeoprichter Nederlandsche Unie (Soerabaja (Ned.-Indi&amp;euml;) 30-3-1896 - Lunteren, gem. Ede 29-5-1979).

  Zoon van Johan Einthoven, directeur Binnenlands Bestuur in
  Ned.-Indi&amp;euml;, en Wilhelmina Cornelia Louise van der Kemp.
  Gehuwd op 29-4-1925 met Angenis Jeannetta Reiniera Willemina
  Schuil. Uit dit huwelijk werden 3 zoons geboren.
  
&lt;img src=&amp;quot;images/EINTHOVENL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Einthoven, Louis&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Door het overlijden van zijn moeder kort na zijn geboorte
    werd Einthoven in het gezin van zijn oom Christiaan Eykman, de
    latere Nobelprijswinnaar voor de geneeskunde, in Utrecht
    opgenomen en groeide hij daar op. In deze stad volgde hij lager
    en gymnasiaal onderwijs, studeerde er rechten en promoveerde
    bij D.G. Hora Siccama in 1918 op stellingen. Daarna deed hij in
    Leiden een aanvullende studie Indisch recht. In 1920 vertrok
    Einthoven naar Nederlands-Indi&amp;euml;, waar hij werkzaam was bij
    de Landraad in Buitenzorg. Nadien bekleedde hij de functies van
    substituut-griffier bij het Hooggerechtshof en het Hoog
    Militair Gerechtshof in Batavia, substituut-officier van
    Justitie bij de Raad van Justitie te Makassar en tijdelijk
    buitengewoon substituut-officier bij de Raad van Justitie te
    Batavia. Hierdoor geraakte hij vertrouwd met de politi&amp;euml;le
    opsporingsdienst, wat hem later van pas zou komen. In 1926 kwam
    hij met verlof naar Nederland. Een jaar later ging hij werken
    op het Internationaal Arbeidsbureau van de Volkenbond in
    Gen&amp;egrave;ve, waar hij vergelijkende studies verrichtte op het
    gebied van het koloniaal beheer, met bijzondere aandacht voor
    de Indische arbeidswetgeving. In 1929 keerde hij naar
    Indi&amp;euml; terug en daar hield hij zich vooral bezig met de
    crisis-wetgeving en de afschaffing van de 'poenale
    sanctie'.&lt;/p&gt;
&lt;p&gt;Eind 1933 repatrieerde Einthoven naar Nederland in verband
    met zijn benoeming tot hoofdcommissaris van politie in
    Rotterdam. Hoewel hij oog had voor de ellende ten gevolge van
    de economische crisis, stond de handhaving van orde en rust bij
    hem voorop. Bij onlusten in de wijk Crooswijk, die zich
    tegelijkertijd met het Amsterdamse Jordaanoproer in 1934
    voordeden, viel &amp;eacute;&amp;eacute;n dode. Ook trad hij compromisloos
    op tegen diverse NSB-manifestaties. Zo goed als zijn
    samenwerking was met burgemeester P. Drooglever Fortuyn, zo
    stroef zou deze verlopen met de toentertijd
    vrijzinnig-democratische burgemeester P.J. Oud en de
    Rotterdamse wethouders, die allen van sociaal-democratischen
    huize waren. Eind 1939 werd Einthoven tevens toegevoegd aan de
    Centrale Raad van Advies inzake Ontwikkeling en Ontspanning der
    gemobiliseerde militairen. Tijdens voorlichtingsbijeenkomsten
    voor militairen trachtte hij hun 'geestelijke weerstand in het
    leger te funderen'.&lt;/p&gt;
&lt;p&gt;De wijze waarop de politiek in Nederland zich in de jaren
    '30 ontwikkelde had bij Einthoven een grote afkeer doen
    ontstaan van het verzuilde politieke bedrijf, waarvan de
    'hokjesgeest' zo kenmerkend was. Direct na het uitbreken van de
    oorlog kwam hij in contact met geestverwanten als de Groningse
    commissaris der Koningin, J. Linthorst Homan, die hij tot dat
    moment in het geheel niet kende, en de Tilburgse hoogleraar
    J.E. de Quay, die hij reeds enige keren had ontmoet.
    Gedrie&amp;euml;n richtten zij ruim twee maanden na de Duitse
    inval, op 24 juli 1940, de Nederlandsche Unie op. De Unie
    beoogde een beweging te zijn die, onder erkenning van de
    gewijzigde internationale verhoudingen en gefundeerd op een
    niet-nationaal-socialistische basis, los van de oude politieke
    partijen, op legale wijze en onder krachtige leiding een
    bundeling tot stand wilde brengen van alle ideologische,
    religieuze en politieke stromingen in het Nederlandse volk. Zo
    zou zij, niet gehinderd door de oude partijverdeeldheid, een
    krachtig tegenwicht kunnen vormen tegen de invloed van de NSB
    en de Duitse bezetter. Deze boven-partijpolitieke opvattingen
    werden weerspiegeld in de samenstelling van de leiding, het
    'driemanschap' geheten, die bestond uit een katholiek (De
    Quay), een liberaal (Linthorst Homan) en een partij loze
    (Einthoven). De laatste, vrijgesteld van zijn werk als
    hoofdcommissaris van politie, nam in nauw overleg met De Quay
    en Linthorst Homan geestdriftig de organisatie der Unie op zich
    en reisde stad en land af voor het vervullen van spreekbeurten.
    Zijn inspiratie putte hij uit zijn protestantse
    geloofsovertuiging en uit tot zijn verbeelding sprekende
    gebeurtenissen uit de vaderlandse geschiedenis. De respons
    onder de bevolking was groot: zo'n 800.000 mensen meldden zich
    aan als lid van de Unie. Einthovens enthousiasme bekoelde
    echter door de welwillende houding die Unieleider Linthorst
    Homan ten opzichte van de Duitsers innam, overtuigd als deze
    was dat zij reeds de overwinnaars in de oorlog waren, hetgeen
    hij ook niet onwenselijk achtte. Bemiddelende pogingen van De
    Quay om zijn twee medeleiders tot elkaar te brengen, hadden
    niet het beoogde effect. Toen er bovendien pro-Duitse artikelen
    verschenen in het blad 
    &lt;em&gt;De Unie&lt;/em&gt;

    en er moeilijkheden ontstonden op het algemeen secretariaat,
    trok Einthoven zich eind januari 1941 grotendeels uit de
    leiding terug. Pas in juni hervatte hij zijn werkzaamheden.
    Voor de instelling tijdens zijn afwezigheid van het instituut
    van werkende en niet-werkende leden - joden konden geen werkend
    lid worden - achtte hij zich hoogstens juridisch, doch niet
    moreel verantwoordelijk. Zijn terugkomst stond in verband met
    de bereidheid van Linthorst Homan om terug te treden. Toen
    echter de Unie naar de zin van de Duitsers te passief bleef bij
    het opwekken van Nederlanders om deel te nemen aan de strijd
    van Duitsland tegen de Sovjetunie en de activiteiten van de
    Unie steeds meer werden ingeperkt zag Linthorst Homan, in
    afwachting van de definitieve opheffing der Unie door de
    bezetter, af van zijn voornemen. Nadat eerst de verschijning
    van het blad 
    &lt;em&gt;De Unie&lt;/em&gt;

    onmogelijk was gemaakt werd de Nederlandsche Unie op 14
    december 1941, op de dag dat de NBS haar tienjarig bestaan
    vierde, verboden. Na de oorlog zou Einthoven zich fel tegen
    kritiek en aanvallen op doel en ideologie van de Unie verweren.
    Het verwijt van sommigen dat de Unie, en daarmee ook Einthoven
    zelf, een aanpassing van Nederland aan de Nieuwe (Duitse) Orde
    zou hebben nagestreefd poogde hij nog in 1973, in een
    verweerschrift, getiteld 
    &lt;em&gt;Heeft de afwezige ongelijk?&lt;/em&gt;

    (Apeldoorn, 1973), te ontzenuwen. Aanleiding hiertoe vormde
    vooral de geschiedschrijving van L. de Jong in het vierde en
    vijfde deel van zijn 
    &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

    ('s-Gravenhage, 1969, 1971), waarin overigens juist de
    anti-Duitse instelling van Einthoven niet in twijfel werd
    getrokken. Over zichzelf sprak Einthoven in dit verband als een
    'misschien politiek na&amp;iuml;ef maar 100 procent patriot'.&lt;/p&gt;
&lt;p&gt;In mei 1942 werd Einthoven, door zijn activiteiten voor de
    Unie een 'bekende Nederlander' geworden, als gijzelaar naar het
    kamp in Sint-Michielsgestel gebracht. Overbrenging naar
    Duitsland in verband met de opmars der geallieerden vrezend,
    wist hij in september 1944 het kamp te ontvluchten. Hij week
    uit naar het kort daarop bevrijde Zuiden, waar hij in contact
    trad met prins Bernhard, Bevelhebber Nederlandse
    strijdkrachten. In februari 1945 bezocht hij in Londen koningin
    Wilhelmina, van wie hij gaarne had gezien dat zij na de
    bevrijding voor een bepaalde tijd een persoonlijk bestuur
    zonder parlementaire controle had uitgeoefend. Verzoeken van
    minister-president P.S. Gerbrandy om een ministerspost te
    aanvaarden, legde hij naast zich neer. Terug in Nederland werd
    hij belast met speciale opdrachten in het nog niet-bevrijde
    deel van het land.&lt;/p&gt;
&lt;p&gt;Na de oorlog werd Einthoven de organisatie opgedragen van
    het Bureau Nationale Veiligheid en, na opheffing daarvan in
    1946, van de Binnenlandse Veiligheidsdienst, waarvan hij aan
    het hoofd kwam te staan en die belast werd met het tegengaan
    van politieke en militaire spionage. In 1961 ging Einthoven met
    pensioen. Hierna was hij nog vele jaren werkzaam voor het
    Internationaal Documentatie en Informatie Centrum, dat zich ten
    doel stelde de wereld tegen de gevaren van het communisme te
    waarschuwen. Vol overtuiging bleef hij zich zo op zijn eigen
    wijze, spontaan, rechtlijnig en strijdvaardig inzetten voor de
    maatschappij die hem voor ogen stond.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;
  &lt;em&gt;Inventaris van het persoonlijk archief van Louis Einthoven
  (1896-1979) over de jaren 1938-1979.&lt;/em&gt;

  Samengest. door Jan H. Kompagnie ('s-Gravenhage: Algemeen
  Rijksarchief, 2e afd., 1985).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie behalve de in de tekst genoemde publikaties: 
    &lt;em&gt;Tegen de stroom in&lt;/em&gt;

    (Apeldoorn, 1974).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Nederlandsche Unie en haar Driemanschap&lt;/em&gt;

  (Schiedam, [1946]); 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie regeringsbeleid 1940-1945&lt;/em&gt;

  ('s-Gravenhage, 1955) IV, a, b, c; V, a, b, c; VII, a, c; VIII,
  c; J. Linthorst Homan, 
  &lt;em&gt;,,Wat zijt ghij voor een vent&amp;quot;&lt;/em&gt;

  (Assen, 1974); J.C.H. Blom, 'De Nederlandse Unie. Een
  bespreking', in 
  &lt;em&gt;Tijdschrift voor Geschiedenis&lt;/em&gt;

  89 (1976) 60-69; M. van Amerongen, 'Nederlandse Unie', in 
  &lt;em&gt;Vrij Nederland,&lt;/em&gt;

  22-10-1983.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Vrij Nederland,&lt;/em&gt;

  22-10-1983 3.&lt;/p&gt;




&lt;p&gt;Jan. H. Kompagnie&lt;/p&gt; 
&lt;dtml-var bwn_footer&gt;</text>
  </biography>
</biodes>

