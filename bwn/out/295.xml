<biodes version="1.0">
  <fileDesc>
    <title>Burgers, Johannes Martinus (1895-1981)</title>
    <ref target="http://resources.huygens.knaw.nl/bwn1880-2000/lemmata/bwn5/burgers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">burgers</idno>
    <persName><name type="geslachtsnaam">Burgers</name>, Johannes Martinus</persName>
    <sex value="1"/>
    <event type="birth" when="1895"/>
    <event type="death" when="1981"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/burgers.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Burgers, Johannes Martinus&lt;/strong&gt;, natuurkundige (Arnhem 13-1-1895 - Washington D.C. (Verenigde Staten) 7-6-1981). Zoon van Johannes Martinus Burgers, postbeambte, en Johanna
  Hendrika Romijn. Gehuwd op 30-7-1919 met Jeannette Dolvina
  Roosenschoon (1895-1939). Uit dit huwelijk werden 1 zoon en 2
  dochters geboren. Na haar overlijden gehuwd op 20-8-1941 met Anna
  Margretha Verhoeven (1897-1983). Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/burgers.jpg' alt='afbeelding van Burgers, Johannes Martinus'&gt;Jan Burgers groeide, samen met zijn ruim twee&amp;euml;nhalf
    jaar jongere broer Wilhelm Gerard (Willy), op in een bijzondere
    omgeving. Zijn vrijwel ongeschoolde vader besteedde al zijn
    vrije tijd en veel geld aan het verzamelen van
    wetenschappelijke voorwerpen, zoals microscopen en mineralen.
    Ook hield Burgers senior geregeld lezingen met lichtbeelden
    over bijvoorbeeld astronomie en geologie, waarbij zijn beide
    zoons hem behulpzaam waren. Het is dan ook niet verwonderlijk
    dat Jan - na het eindexamen aan de HBS in Arnhem in 1912 en het
    staatsexamen Latijn en Grieks twee jaar later - besloot wis- en
    natuurkunde te gaan studeren.&lt;/p&gt;
&lt;p&gt;Toen Burgers in het najaar van 1914 in Leiden aankwam, bleek
    hij door zelfstudie verder te zijn dan de meeste andere
    studenten, zodat hij reeds na een half jaar kandidaats deed. De
    hoogleraar theoretische natuurkunde, Paul Ehrenfest, nam hem al
    gauw op in zijn kring van studenten die - vaak bij hem thuis -
    iedere week levendige discussies voerden over wetenschappelijke
    en maatschappelijke vraagstukken; ook het marxisme kreeg
    hierbij veel aandacht. Zodoende kon Burgers niet alleen op de
    hoogte blijven van de nieuwste ontwikkelingen in de
    natuurkunde, maar werd hij ook politiek in links-progressieve
    zin bewust. In deze kring werd het verloop van de Russische
    Revolutie van 1917 met spanning en met instemming ten gunste
    van de communisten gevolgd. Ook in andere opzichten had
    Ehrenfest als leermeester grote invloed op Burgers. Hij
    moedigde hem aan de vakliteratuur bij te houden en voordrachten
    te geven, en hij liet hem kennismaken met gerenommeerde fysici,
    zoals Albert Einstein, bij hun bezoek aan Leiden.&lt;/p&gt;
&lt;p&gt;Burgers ging snel door zijn studie en werd begin 1916
    assistent in het laboratorium van de hoogleraar
    proefondervindelijke natuurkunde, H. Kamerlingh Onnes. Op 1
    december 1917 legde hij het doctoraalexamen af, waarna hij de
    betrekking van conservator aanvaardde bij het Physisch
    Laboratorium van de Haarlemse Teyler's Stichting, dat onder
    leiding stond van de Leidse hoogleraar theoretische
    natuurkunde, H.A. Lorentz. Burgers deed hier onderzoek naar het
    nieuwe atoommodel van E. Rutherford en N. Bohr ten behoeve van
    een door Teyler's uitgeschreven prijsvraag, die hij won. Deze
    uitvoerige verhandeling diende vervolgens als uitgangspunt voor
    zijn dissertatie, 
    &lt;em&gt;Het atoommodel van Rutherford-Bohr&lt;/em&gt;

    , waarop hij op 7 november 1918 promoveerde. Zijn promotor
    Ehrenfest, die hem steeds met vaderlijke zorg omgaf, wist te
    voorkomen dat Burgers bij die gelegenheid in 'bolshewikpak' zou
    verschijnen om zo zijn sympathie voor het Russische communisme
    te tonen. Maar van een huwelijk met zijn medestudente Nettie
    Roosenschoon, een jaar later, wist Ehrenfest hem niet af te
    brengen. Deze inmenging in zijn priv&amp;eacute;-leven leidde wel tot
    een blijvende breuk tussen beiden.&lt;/p&gt;
&lt;p&gt;Toen de 23-jarige Burgers promoveerde was hij reeds
    hoogleraar. Ruim drie maanden eerder, op 29 juli 1918, werd
    Burgers namelijk als zodanig benoemd bij de afdeling
    Werktuigbouwkunde en Scheepsbouwkunde van de Technische
    Hoogeschool te Delft. Hij ging zich hier toeleggen op het voor
    Nederland nog jonge en voor hemzelf vrijwel onbekende vakgebied
    van de aero- en hydrodynamica. Snel las hij zich in de
    vakliteratuur in en ontwierp hij een eenvoudig laboratorium met
    een windtunnel en een waterkanaal voor experimenten met lucht-
    en waterstromingen. Pas na drie jaar kon hij echt aan de slag.
    Ondanks de primitieve uitrusting en het pionierskarakter van
    het werk slaagden Burgers en zijn enige assistent er in 1922
    voor het eerst in belangrijke eigenschappen van turbulente
    stromingen bij een wand aan te tonen. Kort daarna begon Burgers
    zich vrijwel geheel op de theorie van turbulentie toe te
    leggen, waarbij hij de nieuwe statistische aanpak trachtte uit
    te werken. Niettegenstaande de inspanningen van Burgers en van
    anderen bleek het echter niet mogelijk een bevredigende theorie
    van het turbulente stromingsverschijnsel te formuleren. In de
    jaren dertig zocht hij daarom een oplossing in een
    vereenvoudigde differentiaalvergelijking die althans de
    essenti&amp;euml;le elementen van turbulentie omvatte en bovendien
    wiskundig hanteerbaar was. Deze zou bekend blijven als de
    'Vergelijking van Burgers'.&lt;/p&gt;
&lt;p&gt;Intussen was Burgers zich ook met andere onderdelen van de
    stromingsleer gaan bezighouden. Over zijn onderzoeksresultaten
    publiceerde hij geregeld in de 
    &lt;em&gt;Verhandelingen&lt;/em&gt;

    van de afdeling Natuurkunde van de Koninklijke Akademie van
    Wetenschappen, waarvan hij in 1931 tot lid werd benoemd. Een
    jaar later nam Burgers namens de Akademie zitting in de
    Viscositeitscommissie, die zich moest bezighouden met alle
    mogelijke vormen van plastische en viskeuze vervorming van
    materialen. Burgers, die als secretaris - en stimulator - van
    deze interdisciplinaire commissie optrad, kwam hierdoor in
    contact met wetenschapsbeoefenaren uit onder meer de
    scheikunde, de biologie en de kristallografie. Onder hen was de
    chemicus H.R. Kruyt, die hem later zou betrekken bij tal van
    wetenschappelijke en maatschappelijke activiteiten. Zijn broer
    Willy - vanaf 1940 hoogleraar in de fysische scheikunde te
    Delft - zou hem stimuleren tot kristallografisch onderzoek. Hun
    samenwerking leidde in 1939 tot Burgers' ontdekking van een
    nieuw type structuurfout (dislocatie) in kristalroosters, dat
    bekend staat als de 'Burgers-vector'.&lt;/p&gt;
&lt;p&gt;In de jaren twintig en dertig raakte Burgers ook betrokken
    bij toegepast wetenschappelijk onderzoek, waardoor hij - naar
    eigen zeggen - grote bewondering voor het ingenieursvak kreeg.
    Zo adviseerde hij onder meer de Rijks Studiedienst voor de
    Luchtvaart bij het ontwerpen van een windtunnel, verrichtte hij
    berekeningen met betrekking tot sluizen voor Rijkswaterstaat en
    met betrekking tot gemalen voor de Dienst der Zuiderzeewerken
    en was hij de Staatsmijnen behulpzaam bij de verbetering van
    koeltorens en beluchtingsinstallaties. In dit opzicht was
    Burgers' belangrijkste prestatie zijn ontwerp voor de
    ventilatie van de Rotterdamse Maastunnel, die in 1942 gereed
    kwam. Uitvoerige berekeningen en experimenten - op schaal in
    Delft en in de tunnel zelf - gingen daaraan vooraf. Het typeert
    Burgers dat hij, in overall gekleed, geregeld in de in aanbouw
    zijnde tunnel te vinden was en deelnam aan het soms gevaarlijke
    meetwerk.&lt;/p&gt;
&lt;p&gt;Burgers was doordrongen van het belang van internationale
    wetenschappelijke contacten. Gaandeweg bouwde hij een
    indrukwekkende correspondentie op met vrijwel alle geleerden
    van naam in zijn vakgebied; de Engelse, Franse, Duitse taal
    beheerste hij uitstekend en de Russische redelijk. Een
    belangrijk deel van deze contacten had hij opgedaan tijdens het
    Eerste Internationale Congres voor Toegepaste Mechanica in 1924
    in Delft, waarvan hij een van de organisatoren was. Tevens
    maakte Burgers tot 1940 vele en vaak lange reizen: behalve
    ettelijke bezoeken aan Europese landen deed hij ook in 1926,
    1929, 1930 en 1936 de Sovjetunie aan en in 1930/1931 de
    Verenigde Staten.&lt;/p&gt;
&lt;p&gt;De vier reizen die Burgers naar de Sovjetunie maakte, hadden
    niet alleen ten doel het wetenschappelijk contact met Russische
    onderzoekers te bevorderen. Zij hingen ook samen met zijn
    persoonlijke belangstelling voor het communisme. Als hoogleraar
    in Delft was Burgers lid geworden van de Communistische Partij
    Holland, al zou hij deze politieke belangstelling later zelf
    zuiver 'theoretisch' noemen. Hij lijkt inderdaad nooit direct
    politiek actief te zijn geweest, en toen de partij aan het
    begin van de jaren dertig door interne twisten nog slechts met
    moeite koers kon houden, besloot hij als lid te bedanken. Zijn
    laatste reis naar de Sovjetunie in 1936 sterkte hem in deze
    beslissing. Overigens heeft Burgers in 1926 serieus overwogen
    in te gaan op een aanbod hoogleraar in Leningrad te worden.&lt;/p&gt;
&lt;p&gt;Eenzelfde links-politieke betrokkenheid spreekt ook uit
    Burgers werkzaamheid, vanaf 1937, voor het Committee on Science
    and its Social Relations (CSSR), opgezet door de International
    Council of Scientific Unions. Dit Comit&amp;eacute; was opgericht om
    nieuwe, belangrijke ontwikkelingen in de exacte wetenschappen
    te inventariseren met het oog op hun samenhang met de
    ontwikkeling van het 'wetenschappelijk wereldbeeld' en hun
    'praktische toepassing op de samenleving'. Burgers was een
    uitermate actieve secretaris van het CSSR, tot de Tweede
    Wereldoorlog een abrupt einde maakte aan zijn werkzaamheden.
    Aangespoord door de oproepen van het Comit&amp;eacute; aan de
    wetenschappelijke wereld, had Burgers nog in februari 1940 -
    samen met onder anderen de econoom Jan Tinbergen - een
    stichting in het leven geroepen om de 'verhouding tussen
    wetenschap en maatschappij' te onderzoeken, maar wat men
    daarbij precies op het oog had, bleef onduidelijk en kwam
    bovendien door het uitbreken van de Tweede Wereldoorlog niet
    van de grond.&lt;/p&gt;
&lt;p&gt;Na de bevrijding hervatte Burgers zijn werk voor de CSSR.
    Kort daarvoor was hij betrokken bij de oprichting van een
    Studiecentrum voor Maatschappelijke Vraagstukken, dat zich,
    behalve met sociale, ook met economische en sociologische
    problemen had willen bezighouden. Al snel bleken de meeste
    leden het echter te druk te hebben met de concrete naoorlogse
    wederopbouw en vervluchtigde het ideaal van een 'nieuwe
    samenleving'. Burgers bleef intussen geloven in het grote
    maatschappelijke belang van natuurwetenschappelijke kennis en
    technische vindingen. Naar zijn mening kon dit de
    wetenschapsbeoefenaren niet ontslaan van hun plicht zich
    tegenover de maatschappij te verantwoorden. De Amerikaanse
    atoombommen op Hiroshima en Nagasaki in augustus 1945 brachten
    volgens Burgers overduidelijk aan het licht hoe groot de kloof
    was geworden tussen het technisch-wetenschappelijke kunnen
    enerzijds en het ethisch oordeelsvermogen van de westerse mens
    anderzijds.&lt;/p&gt;
&lt;p&gt;Onder invloed van deze gebeurtenissen en ervaringen overwoog
    Burgers direct na de oorlog zijn onderzoek naar de
    stromingsleer op te geven en een loopbaan op maatschappelijk
    terrein te kiezen. Maar uiteindelijk besefte hij dat zijn hart
    bij de wetenschap lag. Zijn werk aan turbulentie en aan de
    aerodynamica in het heelal - waardoor weer zijn belangstelling
    werd gewekt voor compressibele stromingen en gasdynamica -
    kreeg meer en meer bekendheid en waardering: zo ontving hij in
    1948 een eredoctoraat van de Vrije Universiteit te Brussel en
    in 1950 van de Universiteit van Poitiers. Toen na de Tweede
    Wereldoorlog de internationale contacten konden worden hersteld
    en meer dan ooit het besef groeide dat op het gebied van de
    mechanica een formeel samenwerkingsverband noodzakelijk was,
    werd in 1946 de International Union of Theoretical and Applied
    Mechanics opgericht, met Burgers als eerste en immer actieve
    secretaris.&lt;/p&gt;
&lt;p&gt;In 1949 volgde een hernieuwde kennismaking met de Verenigde
    Staten en de Amerikaanse natuurkundigen. Burgers voelde zich in
    Delft meer en meer klemzitten in een benauwende atmosfeer, en
    nog steeds beschikte hij niet over een modern laboratorium.
    Uitnodigingen uit Isra&amp;euml;l en Indonesi&amp;euml; lokten, maar
    uiteindelijk besloot hij met zijn tweede vrouw naar de
    Verenigde Staten te emigreren. Vanwege zijn communistische
    partijverleden lukte dat pas in 1955; bij de Nederlandse
    Binnenlandse Veiligheidsdienst schijnt men hem
    begrijpelijkerwijs als 'fellow traveller' te hebben aangemerkt.
    Burgers vestigde zich in Hyattsville, een voorstad van
    Washington. Hij werd research-professor aan het Institute for
    Fluid Dynamics and Applied Mathematics van de University of
    Maryland. De inmiddels zestigjarige hoogleraar bloeide er
    helemaal op en stortte zich op nieuwe wetenschapsterreinen als
    de magnetohydrodynamica en plasmadynamica.&lt;/p&gt;
&lt;p&gt;In juni 1965 ging Burgers met pensioen, maar nog tot in de
    jaren zeventig bleef hij aan het instituut onderzoek
    verrichten. Eindelijk was er voor hem ook tijd zijn levenswerk
    in twee veelgeprezen boeken neer te leggen: 
    &lt;em&gt;Flow equations for composite gases&lt;/em&gt;

    uit 1969 en 
    &lt;em&gt;The non-linear diffusion equation&lt;/em&gt;

    uit 1974. Een andere belangrijke mijlpaal voor hemzelf was de
    publicatie, in 1965, van zijn boek met denkbeelden op het
    gebied van de filosofie van de biologie, 
    &lt;em&gt;Experience and conceptual activity&lt;/em&gt;

    , waarover hij al sinds de Tweede Wereldoorlog nadacht en
    waarin hij sterk werd be&amp;iuml;nvloed door de geschriften van de
    Britse filosoof en wiskundige A.N. Whitehead. Het was voor hem
    een grote teleurstelling dat zijn boek in de wetenschappelijke
    wereld weinig respons kreeg.&lt;/p&gt;
&lt;p&gt;Jan Burgers overleed in 1981 in het academisch ziekenhuis
    van Washington aan de gevolgen van de ziekte van Parkinson.
    'But it is not time for me to die; I have not yet finished my
    life's work', had hij kort tevoren nog tegen een collega
    opgemerkt. Wat Burgers in zijn leven tot stand bracht is
    niettemin imposant: een lange reeks, veelal invloedrijke en
    doorwrochte artikelen, een indrukwekkende wetenschappelijke
    correspondentie, veelomvattende filosofische beschouwingen,
    substanti&amp;euml;le bijdragen aan grote civiele projecten in
    Nederland en een enorme hoeveelheid secretarieel werk verricht
    voor wetenschappelijke commissies en instellingen. Leerlingen
    van Burgers waren er daarentegen slechts weinig. Zelf heeft hij
    meer dan eens laten weten niet de man te zijn die een grote
    school wilde en kon vormen. In wezen bleef hij een
    studeerkamergeleerde, ook in zijn maatschappelijke denkbeelden.
    Maar altijd was hij trouw aan de woorden van de 19de-eeuwse
    Hongaarse schrijver Imre Mad&amp;aacute;ch die hij reeds in 1918 als
    motto voor zijn proefschrift had gekozen: 'Mens, blijf strijden
    en vertrouw!'&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De wetenschappelijke nalatenschap van J.M. Burgers
  (inclusief zijn correspondentie) bevindt zich (voor de jaren tot
  1940) bij het Laboratorium voor Aero- en Hydrodynamica van de
  Technische Universiteit te Delft en (voor de jaren na 1940) in de
  McKeldin Library van de University of Maryland te College Park
  (Verenigde Staten).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een vrijwel volledige bibliografie en een selectie uit
    Burgers' artikelen in de periodieken van de KNAW, in: 
    &lt;em&gt;Selected papers of J.M. Burgers&lt;/em&gt;

    . Onder red. van F.T.M. Nieuwstadt en J.A. Steketee (Dordrecht
    [etc.] 1995) xciii-cix.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.G. Burgers, 'How my brother and I became interested
  in dislocations', in 
  &lt;em&gt;The beginnings of solid state physics&lt;/em&gt;

  (Londen 1980); W.T. Koiter, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1981-1982&lt;/em&gt;

  (Amsterdam 1982) 158-164; Fons Alkemade, 'Biography', in de onder
  P genoemde 
  &lt;em&gt;Selected papers ...&lt;/em&gt;

  , xi-lxxxvi; G. Alberts, 
  &lt;em&gt;Jaren van berekening. Toepassingsgerichte initiatieven in de
  Nederlandse wiskunde-beoefening, 1945-1960&lt;/em&gt;

  (Amsterdam 1998)&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  &lt;i&gt;Jaarboek van de Koninklijke Nederlandse Akademie van
  Wetenschappen 1981-1982&lt;/i&gt; (Amsterdam 1982) 158.&lt;/p&gt;
&lt;p&gt;A.J.Q. Alkemade&lt;/p&gt; 
&lt;dtml-var bwn_footer&gt;</text>
  </biography>
</biodes>

