<biodes version="1.0">
  <fileDesc>
    <title>Merhtens, Frederik August (1922-1975)</title>
    <author>W. Slagter</author>
    <ref target="http://resources.huygens.knaw.nl/bwn1880-2000/lemmata/bwn6/merhtens"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">merhtens</idno>
    <persName><name type="geslachtsnaam">Merhtens</name>, Frederik August</persName>
    <sex value="1"/>
    <event type="birth" when="1922"/>
    <event type="death" when="1975"/>
    <state type="occupation">musicus</state>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/MERHTENS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Merhtens, Frederik August&lt;/strong&gt; (wijziging geslachtsnaam

  bij beschikking van de Arrondissementsrechtbank te Haarlem op

  11-11-1948 in &lt;b&gt;

  Mehrtens&lt;/b&gt;), musicus en componist 

  (Hoorn 11-5-1922 - Amsterdam 29-8-1975). Zoon van Gerrit

  Merhtens, ambtenaar bij Rijkswaterstaat, en Frieda Milberg.

  Gehuwd op 8-9-1948 met Jenny Jacoba Fleur Bregman (geb. 1928),

  apothekersassistente. Uit dit huwelijk werden 3 dochters geboren.

  

  

  

  &lt;/p&gt;&lt;img src=&amp;quot;images/MERHTENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Merhtens, Frederik August&amp;quot; class=&amp;quot;bwnimg&amp;quot;&gt;

    &lt;p&gt;Met zowel een muzikale grootvader als vader was het niet

    verwonderlijk dat Frits Merhtens, het oudste kind in een

    Nederlands-hervormd gezin met drie zoons, al op jonge leeftijd

    orgelles nam. Dat gebeurde bij Evert Koning, de directeur-organist van de parochiekerk van de H.H. Cyriacus en Franciscus

    in Hoorn. Frits bezocht hier de lagere school en, van 1934 tot

    1940, ook de Rijks-HBS. Op zestienjarige leeftijd kreeg hij een

    benoeming tot organist van de doopsgezinde kerk van de

    nabijgelegen dorpen Twisk en Abbekerk, korte tijd later gevolgd

    door een aanstelling bij de hervormde gemeente van

    Enkhuizen.&lt;/p&gt;

    &lt;p&gt;Met het HBS-diploma op zak ging Merhtens in 1940 aan de

    Universiteit van Amsterdam geneeskunde studeren. Aanvankelijk

    was hij spoorstudent, maar begin 1941 ging hij in Amsterdam op

    kamers wonen. Van zijn bescheiden studietoelage betaalde hij

    tevens zijn orgelstudie, die hij voortzette bij Henk Loohuijs,

    de organist van de Nieuwe Kerk op de Dam. Vanaf 1943, toen de

    bezetter de universiteiten aan vele beperkende maatregelen had

    onderworpen, zat Merhtens thuis in Hoorn ondergedoken om zo aan

    de 'Arbeitseinsatz' te ontkomen. Hij ging in 1948 weliswaar nog

    op voor het doctoraalexamen, maar zakte op &amp;eacute;&amp;eacute;n onderdeel,

    waarvoor hij geen herexamen deed. Ook al voltooide hij de

    studie niet, toch bewaarde Merhtens altijd goede herinneringen

    aan deze periode. Zo zou hij bij zijn latere muzikale

    activiteiten steeds aandacht houden voor de fysiologische kant

    van het zingen. Verder ontmoette hij tijdens zijn studie de zes

    jaar jongere Coosje Bregman, aan wie hij bijles wiskunde gaf.

    In 1948 trouwden zij, en tussen 1949 en 1962 zouden uit dit

    huwelijk drie dochters worden geboren.&lt;/p&gt;

    &lt;p&gt;Het bloed kroop blijkbaar waar het niet gaan kon, en in

    september 1948 begon Merhtens een vakstudie muziek, met als

    hoofdvak orgel, aan het Amsterdamsch Conservatorium. Hij

    studeerde aanvankelijk bij Jacob Bijster, later bij de door

    Mehrtens zeer geachte Anthon van der Horst. Nadat hij zijn

    opleiding in 1953 met succes had afgesloten, was hij gedurende

    twintig jaar - van 1955 tot zijn dood - als muziekleraar

    verbonden aan het Hervormd Lyceum in Amsterdam. Dit was een

    betrekking in een vast dienstverband, evenals die aan de

    conservatoriumafdeling van de Vereniging Muzieklyceum te

    Amsterdam, waar hij de vakken hymnologie en liturgiek

    doceerde.&lt;/p&gt;

    &lt;p&gt;Naast deze onderwijsactiviteiten was Mehrtens op freelance

    basis werkzaam voor de omroep. In 1951 - nog tijdens zijn

    conservatoriumopleiding - was hij bij de NCRV adjunct-hoofd van

    de afdeling muziek, en tegelijkertijd chef van de hieronder

    ressorterende onderafdeling religieuze muziek. Hij vestigde

    zich toen met zijn gezin in Hilversum, maar keerde in 1955 naar

    Amsterdam terug, omdat de omroepstad toch minder goed als

    woonplaats beviel. In de vier jaar die hij hier werkzaam was,

    werden niet alleen contacten gelegd met contemporaine Duitse

    kerkmusici als Siegfried Reda en Helmut Bornefeld - de

    liturgische beweging in de Bondsrepubliek gold in de jaren

    vijftig als maatgevend -, ook leidde Mehrtens talloze

    'Zondagavondzang'-bijeenkomsten, waarmee de NCRV het gehele

    land doortrok en waarvan ook radio-opnamen werden gemaakt. Hij

    verwierf zich aldus nationale bekendheid.&lt;/p&gt;

    &lt;p&gt;In 1955 aanvaardde Mehrtens - wederom op freelance basis -

    een benoeming bij het Interkerkelijk Overleg inzake

    Radioaangelegenheden (IKOR). Als muzikaal adviseur en

    presentator bij deze zendgemachtigde wist hij bij een gestaag

    groeiend publiek belangstelling te wekken voor liturgiek en

    kerkmuziek.&lt;/p&gt;

    &lt;p&gt;Veel was er Mehrtens aan gelegen de kwaliteit van de

    Nederlandse kerkmuziek te verbeteren. Onder zijn gehoor

    bevonden zich niet alleen vakgenoten; ook veel theologen en

    leken voelden zich door hem aangesproken. In talloze

    radioprogramma's, zoals 

    &lt;em&gt;Een nieuw kerklied&lt;/em&gt; (1956-1957), 

    &lt;em&gt;Muziek van (voor) de Zondag&lt;/em&gt; (1956-1959), 

    &lt;em&gt;Zingt het voorbedachte lied&lt;/em&gt; (1960-1975) en 

    &lt;em&gt;Liturgica&lt;/em&gt; (1964-1975), werden verschillende vormen en

    onderdelen van de liturgie besproken en toegelicht, waarbij

    naast het klassieke ordinarium ook nieuwe liederen volop

    aandacht kregen. Door zijn eruditie - hij was, behalve in zijn

    eigen vakgebied, ge&amp;iuml;nteresseerd in theologie, geneeskunde en

    literatuur - was Mehrtens in staat voor de microfoon

    gecompliceerde zaken vakkundig en tegelijkertijd begrijpelijk

    uit te leggen. Daardoor kreeg de luisteraar nooit het idee dat

    er vanuit een ivoren toren tot hem werd gesproken en dat er aan

    hem onbereikbare eisen werden gesteld. Mehrtens wist de mensen,

    met andere woorden, ervan te overtuigen dat zij konden

    zingen.&lt;/p&gt;

    &lt;p&gt;Ofschoon Mehrtens als vriendelijk en een tikkeltje

    verstrooid werd omschreven - organisatorische aangelegenheden

    lagen hem minder -, wist hij in woord en geschrift duidelijk

    de grenzen van wat voor hem aanvaardbaar was, aan te geven. Zo

    signaleerde hij een groeiende invloed van de technologie op de

    gehele samenleving, terwijl bij hem juist de samenhang tussen

    'mens' en 'natuur' voorop stond. Mehrtens' vrees dat de mens

    een verlengstuk van allerlei technische uitvindingen zou

    worden, lag ook ten grondslag aan zijn grote bezwaren tegen het

    gebruik van elektronische muziekinstrumenten in de kerk. Want

    'een &amp;quot;electrisch&amp;rdquo; orgel in een Christelijke kerk, die de Ware

    Mens predikt, is een contradictio in terminis!' (

    &lt;em&gt;Kerk&amp;amp;Muziek&lt;/em&gt;, 25).&lt;/p&gt;

    &lt;p&gt;In 1952 was Mehrtens van Amsterdam naar Hilversum verhuisd.

    In deze stad was hij cantor-organist aan de hervormde

    Maranathakerk. Toen hij in 1955 terugkeerde naar Amsterdam,

    bekleedde hij dezelfde functie aan de Maranathakerk in

    Amsterdam-Zuid. In de laatstgenoemde kerk werden, met

    onderbrekingen, tussen januari 1957 en december 1961 - het jaar

    van Mehrtens' verhuizing naar Muiderberg - de zogeheten

    Nocturnen gehouden. Samen met de theoloog-dichter Willem

    Barnard en de wijkpredikant W.G. Overbosch legde Mehrtens

    tijdens deze dinsdagavonddiensten in feite de basis voor een

    renaissance van het Nederlandse kerklied. Voor de Nocturnen

    schreef Barnard en componeerde Mehrtens een groot aantal nieuwe

    kerkliederen, waarbij de nadruk lag op Bijbel- of

    Schriftgezangen. In totaal 42 verschillende melodie&amp;euml;n van

    Mehrtens vonden hun weg naar kerkelijke gemeentes, koren en

    scholen. Vooral ook werden zij in diverse liederenbundels

    opgenomen, waaronder enkele buitenlandse, zoals het Vlaamse 

    &lt;em&gt;Zingt Jubilate!&lt;/em&gt; (1977) en het Duitstalige 

    &lt;em&gt;Evangelisches Gesangbuch&lt;/em&gt; (1994).&lt;/p&gt;

    &lt;p&gt;Het in 1973 na langdurige voorbereidingen gereedgekomen 

    &lt;em&gt;Liedboek voor de kerken&lt;/em&gt; bevat vijftien melodie&amp;euml;n van

    Mehrtens. Ook op de achtergrond had hij - sinds 1967 als

    adviserend lid van de Commissie voor de Kerkmuziek van de

    Hervormde Raad voor de Eredienst - veel aan de totstandkoming

    van deze interkerkelijke psalmen- en gezangenbundel

    bijgedragen. De bezielde koorleider Mehrtens was vervolgens ook

    de aangewezen persoon om het nieuwe kerkboek bij de 'gewone'

    kerkleden te introduceren en hen met de nieuwe liederenschat

    vertrouwd te maken. IKOR en NCRV produceerden in de periode

    1974/1975 gezamenlijk een serie televisieprogramma's onder de

    titel 

    &lt;em&gt;Lied van de week&lt;/em&gt;. Daarbij ging Mehrtens, na een korte

    gesproken inleiding, de gemeente als een echte cantor zingend

    voor bij het aanleren van een van de nieuwe liederen uit de

    bundel.&lt;/p&gt;

    &lt;p&gt;Het is opvallend dat Mehrtens, met zijn brede muzikale

    belangstelling en vakkennis, zich als componist uiteindelijk

    beperkte tot het maken van kerkliederen en een enkele

    liturgische toonzetting. Bij de kerkmuziek van grotere omvang,

    zoals motetten of zelfs oratoria, bleef echter in zijn optiek

    de 'zingende gemeente' op de achtergrond, en juist het werk aan

    de 'basis' schonk Mehrtens de meeste voldoening. Muziek en

    woorden vormden voor Mehrtens &amp;eacute;&amp;eacute;n geheel. Hij wist zijn

    melodie&amp;euml;n dan ook dienstbaar te maken aan de tekst. Slechts een

    kwart van de door hem nagelaten composities is voor meer dan

    &amp;eacute;&amp;eacute;n lied gebruikt.&lt;/p&gt;

    &lt;p&gt;Een groot aantal van Mehrtens' liederen - in de regel van

    bescheiden omvang - staat in een grote-tertstoonsoort

    gecomponeerd. Daarmee was hij zeker g&amp;eacute;&amp;eacute;n kind van zijn tijd,

    omdat het in de jaren vijftig en zestig gebruik was terug te

    grijpen op de oude kerktoonsoorten. Dat maakt zijn composities

    in zekere zin tijdloos, wat iets van hun zeggingskracht door de

    jaren heen bewijst. Daarnaast hechtte Mehrtens veel aan de

    rijke (Duitse) lutherse liedtraditie. Zijn lied 'Wachters van

    de tijd' - lied 540 uit de rooms-katholieke bundel 

    &lt;em&gt;Gezangen voor liturgie&lt;/em&gt; - is bijvoorbeeld ook in

    hymnologisch opzicht een duidelijke verwijzing naar het

    lutherse koraal 'Wachet auf, ruft uns die Stimme'.&lt;/p&gt;

    &lt;p&gt;Aan Mehrtens' vele en veelsoortige werkzaamheden kwam eind

    augustus 1975 een abrupt einde, toen hij op 53-jarige leeftijd

    in het ziekenhuis van de Vrije Universiteit overleed aan de

    gevolgen van een auto-ongeluk. Hij werd begraven in Naarden,

    waar hij met zijn gezin sinds 1965 woonde. Voor Frits Mehrtens

    zou men vier eigenschappen kenmerkend kunnen noemen:

    theologische kennis, persoonlijk geloof, musicologisch inzicht

    en muzikale emotie (Kloppenburg (1990), 136). Deze karakteristieken

    werden in zijn publicistische en omroepwerk verenigd, en zij

    vormden de basis van zijn streven naar de 'zingende mens'. Voor

    Mehrtens was dit het hoogste ideaal, omdat hart, ziel en

    verstand daar samenkomen.&lt;/p&gt;





  &lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;'Overzicht van het compositorische oeuvre van Frits

  Mehrtens' in de onder L genoemde publicatie van Jan Smelik,

  122-124. Behalve artikelen in 

  &lt;em&gt;Wending, Woord en Dienst en Musica pro Deo&lt;/em&gt;: samen met W.

  Barnard [e.a.], 

  &lt;em&gt;Tien jaren kerkbouw&lt;/em&gt; (Amsterdam 1957); samen met W.G.

  Overbosch, 

  &lt;em&gt;Het orgel in de kerk&lt;/em&gt; (Amsterdam 1962); 

  &lt;em&gt;Kerk&amp;amp;Muziek&lt;/em&gt; ('s-Gravenhage 1960); 

  &lt;em&gt;Muziek op woorden&lt;/em&gt;. Onder red van G.N. Lammens (Baarn

  1976).&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;W.G. Overbosch, 'Nu Frits Mehrtens niet meer in ons

  midden is', in 

  &lt;em&gt;De Klokslag. Weekbericht van de commissie 'Groot-Zuid' der

  Hervormde gemeente van Amsterdam&lt;/em&gt; 29 (1975) 1 (sept.) 1-2;

  Klaas E. Bartlema en W.G. Overbosch, 'Frederik August (Frits)

  Mehrtens', in 

  &lt;em&gt;Een compendium van achtergrondinformatie bij de 491 gezangen

  uit het Liedboek voor de Kerken&lt;/em&gt; [1977] (3de dr.; Zoetermeer

  1998) 1211-1214; Ignace de Sutter, 

  &lt;em&gt;De lofzang van alle tijden&lt;/em&gt; (Beveren [etc.] 1983) 22-23,

  134-135, 268-269; W.G. Overbosch, 'Herinneringen aan en

  doorwerking van de Amsterdamse Nocturnen', in 

  &lt;em&gt;Leven in zinsverband. Over het werk van Willem Barnard /

  Guillaume van der Graft.&lt;/em&gt; Onder red. van Ad den Besten [e.a.]

  (Voorburg 1990) 111-121; Wim Kloppenburg, 'Barnard in majeur', 

  &lt;em&gt;ibidem&lt;/em&gt;, 129-136; Hans Jansen, 'Een componist als exegeet

  en liturg. De melodie&amp;euml;n van Frits Mehrtens', in 

  &lt;em&gt;Eredienstvaardig&lt;/em&gt; 11 (1995) 4 (aug.) 107-111; 

  &lt;em&gt;Van geloof, hoop en liefde. Vijftig jaren interkerkelijke

  omroep in Nederland, 1946-1996&lt;/em&gt;. Onder red. van J.C.H. Blom

  [e.a.] (Kampen 1996) 123-126; Jan Smelik, 'Ik ben een

  orenjongen', in 

  &lt;em&gt;Eredienst. Informatieblad voor liturgie en kerkmuziek&lt;/em&gt; 27

  (2000) 4 (aug.) 97-124 [Themanummer-Frits Mehrtens]; W. Kloppenburg, lemma in 
&lt;i&gt;Biografisch Lexicon voor de geschiedenis van het Nederlandse protestantisme.&lt;/i&gt; 
Onder red. van C. Houtman [e.a.]. VI (Kampen 2006) 188-189.&lt;/p&gt;




&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;Eredienst. Informatieblad voor liturgie en kerkmuziek&lt;/em&gt; 27

  (2000) 4 (aug.) 99.&lt;/p&gt;&lt;p&gt;W. Slagter&lt;/p&gt;
 
&lt;dtml-var bwn_footer&gt;</text>
  </biography>
</biodes>

