<biodes version="1.0">
  <fileDesc>
    <title>Derkinderen, Antonius Johannes (1859-1925)</title>
    <ref target="http://resources.huygens.knaw.nl/bwn1880-2000/lemmata/bwn4/derkind"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">derkind</idno>
    <persName><name type="geslachtsnaam">Derkinderen</name>, Antonius Johannes</persName>
    <sex value="1"/>
    <event type="birth" when="1859"/>
    <event type="death" when="1925"/>
    <state type="occupation">beeldend kunstenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DERKINDEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Derkinderen, Antonius Johannes&lt;/strong&gt;, (ook bekend onder de naam &lt;b&gt;Der Kinderen&lt;/b&gt;), beeldend kunstenaar ('s-Hertogenbosch 20-12-1859 - Amsterdam 2-11-1925). Zoon van Antonius Henricus Derkinderen, goud- en zilversmid, en
  Hendrica de Rooij. Gehuwd op 27-9-1894 met Johanna Henriette
  Besier, kunstenares. Uit dit huwelijk werden geen kinderen
  geboren.
  
&lt;img src=&amp;quot;images/DERKINDEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Derkinderen, Antonius Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Toon Derkinderen groeide op in een Rooms-katholiek milieu te
    's-Hertogenbosch en doorliep daar van 1874 tot 1878 met goed
    gevolg de Rijkskweekschool voor Onderwijzers. Hij behaalde
    tevens de akten voor hulponderwijzer tekenen en wiskunde.
    Vervolgens studeerde hij tot 1880 aan de Koninklijke School
    voor Nuttige en Beeldende Kunsten in zijn geboorteplaats en
    daarna tot en met 1883 aan de Rijksacademie van Beeldende
    Kunsten te Amsterdam, met een kleine onderbreking in 1882/1883,
    toen hij lessen volgde aan de Brusselse Kunstacademie.&lt;/p&gt;
&lt;p&gt;Derkinderens carri&amp;egrave;re nam een aanvang met de opdracht
    in 1884 voor een schildering van de middeleeuwse Amsterdamse
    processie ter gelegenheid van het Heilig Sacrament van Mirakel.
    Het doek was bestemd voor de Begijnhofkerk in Amsterdam, en de
    opdrachtgever was de rector van de kerk, B.H. Kl&amp;ouml;nne. In
    plaats van een in details uitgewerkte historische voorstelling
    te leveren, zoals de ontwerpschets aangaf, kenmerkte
    Derkinderens voltooide olieverfschilderij zich door een
    schimmige geabstraheerde afbeelding, uitgevoerd in halftinten.
    Het kunstwerk werd door Kl&amp;ouml;nne geweigerd. Meer succes had
    Derkinderen bij de volgende opdracht: de versiering van een
    wand in het stadhuis van 's- Hertogenbosch in 1891: de 'eerste
    Bossche wand' genoemd. De kunstcriticus Jan Veth schreef
    hierover een jaar later in 
    &lt;em&gt;Derkinderens wandschildering in het Bossche stadhuis&lt;/em&gt;

    en lanceerde de term 'gemeenschapskunst' (p. 12). Sindsdien was
    Derkinderens reputatie als monumentaal schilder en
    'gemeenschapskunstenaar' gevestigd. Hierop volgde in 1893 de
    'tweede Bossche wand', die echter minder gunstig werd
    ontvangen, juist doordat de kunstenaar het principe van
    stilering verder had doorgevoerd.&lt;/p&gt;
&lt;p&gt;In 1893 verleende Derkinderen tevens als illustrator zijn
    medewerking aan de boekuitgave van Joost van den Vondels
    treurspel 
    &lt;em&gt;Gysbrecht van Aemstel&lt;/em&gt;

    , een onderneming waaraan ook de musici Alphons Diepenbrock en
    Bernard Zweers en de architect H.P. Berlage als decorontwerper
    een bijdrage leverden. Derkinderens samenwerking met de
    laatstgenoemde werd voortgezet bij de opdrachten voor
    muurschilderingen in het door Berlage ontworpen gebouw van de
    Algemeene Maatschappij van Levensverzekering en Lijfrente
    (1895-1900) en in de Beurs te Amsterdam (1898-1903). Voor dit
    laatste gebouw zou Derkinderen de versiering verzorgen van de
    vergaderzaal van de Kamer van Koophandel. Zijn ontwerpschetsen
    waren echter niet overeenkomstig de door de literator Albert
    Verwey samengestelde decoratieplannen. Dit leidde tot een
    meningsverschil met Berlage en Verwey, dat werd beslecht door
    middel van een rechtszaak. Berlage en Derkinderen zouden ten
    slotte akkoord gaan met een schikking. Door technische
    omstandigheden zijn de schilderingen, met uitzondering van het
    glasraam, niet uitgevoerd. Na dit mislukte project kreeg
    Derkinderen geen belangrijke opdracht meer voor een
    muurschildering.&lt;/p&gt;
&lt;p&gt;Derkinderen interesseerde zich voor glas-in-loodkunst, omdat
    dit naar zijn overtuiging, meer nog dan de monumentale
    schilderkunst, het idee van gemeenschapskunst benaderde. Het
    glas-in-loodvenster als muuruitsparing is immers ondergeschikt
    aan de architectuur en bekrachtigt deze. Derkinderens eerste
    grote opdracht was het gebrande glas-in-loodvenster voor het
    gebouw van de Rijksuniversiteit van Utrecht (1893/1894). In
    1903 richtte hij in het Noordhollandse Laren de werkplaats 'De
    Zonnebloem' op. Bij de opzet ging Derkinderen uit van het
    principe kunst en ambacht te verenigen en liet hij zich
    inspireren door de middeleeuwse bouwhut. Hier kon weliswaar het
    beursvenster zelf worden vervaardigd, maar gebrek aan verdere
    opdrachten dwong hem in 1906 de werkplaats te verkopen.
    Derkinderens laatste grote opdracht, de ramen voor het door
    K.P.C. de Bazel ontworpen gebouw van de Nederlandsche
    Handel-Maatschappij te Amsterdam (1919-1926), zou door zijn
    overlijden in 1925 onvoltooid blijven.&lt;/p&gt;
&lt;p&gt;Het hoogtepunt van Derkinderens carri&amp;egrave;re was zijn
    benoeming in 1907 tot hoogleraar-directeur van de Rijksacademie
    van Beeldende Kunsten te Amsterdam. Derkinderen kon zo zijn
    opvatting over het kunstonderwijs verwezenlijken. Het was zijn
    doel om, met de middeleeuwse bouwhut voor ogen, kunst en
    ambacht tot elkaar te brengen, en hij spande er zich voor in de
    monumentale schilder- en beeldhouwkunst een plaats te geven in
    het lesprogramma. Onder zijn directeurschap werden onder
    anderen de schilder R.N. Roland Holst en de beeldhouwer J.
    Bronner, beiden beoefenaars van monumentale kunst, als docenten
    aangetrokken.&lt;/p&gt;
&lt;p&gt;Het was de grote verdienste van Derkinderen dat hij het
    onderwijs aan de Rijksacademie inhoudelijk verruimde en zeer
    nadrukkelijk de maatschappelijk en religieus dienende functie
    van de kunst propageerde en doceerde. Ge&amp;iuml;nspireerd door de
    'Gesamtkunst' van de Duitse operacomponist Richard Wagner en de
    middeleeuwse kathedraalbouw streefde Derkinderen naar een
    samensmelting en eenwording van de verschillende kunsten onder
    suprematie van de bouwkunst. Onder invloed van idee&amp;euml;n van
    de Britse ontwerpers William Morris en Walter Crane was hij tot
    het besef gekomen dat door het 'l'art-pour-l'art' principe de
    kunst buiten het maatschappelijk leven was komen te staan en
    dat aan het ambachtelijke werd voorbij gezien. Hij beoogde een
    nieuwe integratie van kunst en samenleving, waarbij de kunst de
    samenleving 'dient' en tegelijkertijd eruit voort komt. In deze
    zin is gemeenschapskunst geen kunst die de individuele
    impressies en gevoelens weergeeft, maar kunst waarin aan
    algemene, 'groote, breede idee&amp;euml;n' gestalte wordt gegeven.
    Opmerkelijk is voorts Derkinderens gewoonte om v&amp;oacute;&amp;oacute;r
    het tot stand komen van een ontwerp historisch onderzoek te
    verrichten, daarbij gebruik makend van literaire bronnen en
    historisch beeldmateriaal. Hierin gaat echter ook een probleem
    bij Derkinderens kunstenaarschap schuil: ondanks zijn behoefte
    tot vernieuwing bepaalt deze historische gerichtheid
    grotendeels de iconografie van zijn werk, waardoor dit een
    19e-eeuws historiserend karakter heeft behouden. Derkinderens
    ontkenning van de eigentijdse samenleving heeft hem veel
    kritiek opgeleverd en was veelal de achtergrond van conflicten
    bij opdrachten.&lt;/p&gt;
&lt;p&gt;Derkinderen heeft geen omvangrijk oeuvre nagelaten. Als
    scheppend kunstenaar en stimulerend docent is zijn belang in
    Nederland echter groot geweest, in het bijzonder voor de
    herleving van de monumentale kunsten in dienst van een
    gemeenschapsideologie: hij was hierin een van de pioniers en
    zou daar blijvend door eigen werk en aansporen van anderen
    trouw aan blijven. De invloed van Derkinderen reikte in dit
    opzicht tot ver in de jaren dertig en veertig. Dat deze
    betekenis reeds tijdens zijn leven werd erkend, blijkt uit het
    eredoctoraat dat de Rijksuniversiteit te Groningen hem in 1914
    verleende&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A.J. Derkinderen bij Rijksdienst Beeldende
  Kunst te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Lijst van werken van A.J. der Kinderen' en 'Lijst van
    geschreven werken van A.J. der Kinderen' in de onder L genoemde
    publikatie van Hammacher, 119-129. Jeugdherinneringen: 
    &lt;em&gt;De jeugd van Antoon der Kinderen door hemzelf beschreven
    anno 1892&lt;/em&gt;

    . Uitg. door J.H. der Kinderen-Besier (Bussum, 1927).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Lijst van schrifturen over A.J. der Kinderen', in
  A.M. Hammacher, 
  &lt;em&gt;De levenstijd van Antoon der Kinderen&lt;/em&gt;

  (Amsterdam, 1932) 131-133. Verder: Ernst Braches, 
  &lt;em&gt;Het boek als Nieuwe Kunst, 1892-1903. Een studie in Art
  Nouveau&lt;/em&gt;

  (Utrecht, 1973); 
  &lt;em&gt;Antoon Derkinderen, 1859-1925&lt;/em&gt;

  . Onder eindred. van Maureen Trappeniers
  [Tentoonstellingscatalogus] ('s-Hertogenbosch, 1980); Madelon
  Broekhuis, 'Antoon Derkinderen en de Beurs van Berlage', in 
  &lt;em&gt;Jong Holland&lt;/em&gt;

  4 (1988) nr. 2, 4-14; 'Antoon Derkinderen', in 
  &lt;em&gt;De schilders van Tachtig. Nederlandse schilderkunst
  1880-1895&lt;/em&gt;

  . Onder red. van R. Bionda en C.B. Blotkamp (Zwolle, 1991)
  145-149.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Antoon Derkinderen, 1859-1925&lt;/em&gt;. Onder eindred. van Maureen Trappeniers ('s-Hertogenbosch, 1980) omslag tegenover titelblad [Portet door Jan Veth, 1915].&lt;/p&gt;




&lt;p&gt;Madelon Broekhuis&lt;/p&gt; 
&lt;dtml-var bwn_footer&gt;</text>
  </biography>
</biodes>

