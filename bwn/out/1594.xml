<biodes version="1.0">
  <fileDesc>
    <title>Samsom, Nicolaas (1844-1917)</title>
    <ref target="http://resources.huygens.knaw.nl/bwn1880-2000/lemmata/bwn5/samson"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">samson</idno>
    <persName><name type="geslachtsnaam">Samsom</name>, Nicolaas</persName>
    <sex value="1"/>
    <event type="birth" when="1844"/>
    <event type="death" when="1917"/>
    <state type="occupation">uitgever</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SAMSOM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Samsom, Nicolaas&lt;/strong&gt;, uitgever (Koudekerk aan den Rijn (Z.H.) 6-6-1844 - Alphen (Z.H.) 21-9-1917). 
Zoon van Jacobus Baltus Samsom, leerlooier, later
  burgemeester en secretaris-ontvanger, en Grietje Dam. Gehuwd op
  7-12-1871 met Neeltje Molenaar (1851-1946). Uit dit huwelijk
  werden, behalve 1 jong overleden dochter, 5 zoons en 5 dochters
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SAMSOM.jpg' alt='afbeelding van Samsom, Nicolaas'&gt;De Samsoms zagen zich na 1854 gedwongen in soberheid en
    bescheidenheid te leven. Vader Samsom was sinds 1850
    burgemeester en secretaris-ontvanger van Koudekerk en
    Hoogmade, maar werd uit die functies - in respectievelijk
    1852 en 1854 - ontslagen. In 1853 werd het faillissement van
    hun leerlooierij uitgesproken. Op Nicolaas, de vierde van de
    acht kinderen, maakten al deze gebeurtenissen een
    onuitwisbare indruk.&lt;/p&gt;
&lt;p&gt;Met zuinigheid en vlijt trachtten de ouders de weg omhoog
    weer te vinden. Vader Samsom ging in 1856 werken op het
    gemeentehuis van Hazerswoude en verrichtte daarnaast
    schrijfwerk voor notarissen. Moeder dreef, beginnend vanuit
    het venster van de huurwoning, een winkeltje in
    kruidenierswaren met garen en band. Vanaf 1856 liet Samsom
    senior zich bijstaan door de toen twaalfjarige Nicolaas, die
    vanwege zijn fraaie handschrift adressen en brieven mocht
    schrijven. 's Avonds volgde de jongen lessen op de Franse
    school in Leiden.&lt;/p&gt;
&lt;p&gt;In 1868 solliciteerde Samsom - op sterke aandrang van zijn
    moeder - naar de functie van gemeentesecretaris in Alphen en werd tot zijn grote verbazing benoemd. Bij zijn
    werk ter secretarie kreeg hij volop de gelegenheid eigen
    initiatieven te ontplooien. Zo stelde hij volontairs aan, die
    hij lesgaf in staatsinrichting en gemeenterecht, en deed hij
    voorstellen tot wijziging van regels en procedures. In 1871
    volgde zijn aanstelling tot gemeenteontvanger en trouwde hij
    met zijn nicht Neeltje Molenaar. Omstreeks die tijd verlieten
    Samsom en zijn vrouw de Nederlandsche Hervormde Kerk en
    voegden zij zich bij de plaatselijke Broeders en Zusters van
    de Vergadering van Gelovigen, een geestelijke stroming
    voortgekomen uit het Reveil.&lt;/p&gt;
&lt;p&gt;De Gemeentewet van 1851 had niet alleen uniformiteit in
    inrichting en bevoegdheden van gemeenten ten gevolge, maar
    bracht ook vele nieuwe administratieve taken tot
    ontwikkeling. Binnen de overheidsadministratie deed de
    behoefte aan formulieren zich in toenemende mate gevoelen.
    Samsom zette zich aan het ontwerpen van formulieren die qua
    uitvoering en taal waren toegesneden op de gebruikers.
    Collega's uit andere gemeenten, die in dezelfde situatie
    zaten, maakten graag - en tegen betaling - van Samsoms kennis
    en inzichten gebruik.&lt;/p&gt;
&lt;p&gt;Op 1 november 1882 opende Samsom te Alphen 
    zijn Speciale Inrichting voor de Gemeente-Administratie. Het
    offici&amp;euml;le begin van zijn uitgeverij was daarmee een
    feit. Hij ontwikkelde een periodiek systeem, aan de hand
    waarvan voor gemeenten en polders data werden vastgelegd
    waarop bepaalde werkzaamheden moesten geschieden. De uitgave
    van daarbij behorende 'deeglijk saamgestelde modellen op
    duurzaam papier' werd een succes. Voor zijn
    uitgeversactiviteiten kreeg Samsom de beschikking over een
    eigen ruimte binnen het gemeentehuis, want de burgemeester
    van Alphen, A.P. Zaalberg, verleende hem alle medewerking.
    Deze was zelf een bekend auteur van handboeken voor
    gemeenteadministratie. Zijn in 1881 gepubliceerde 
    &lt;em&gt;De praktijk onzer Gemeentewet&lt;/em&gt;

    gold als een standaardwerk.&lt;/p&gt;
&lt;p&gt;In 1883 kocht Samsom het oude dorpshuis 'Amstelstein' in
    Alphen, waar hij met zijn inmiddels vijf kinderen tellende
    gezin ging wonen. De zaken liepen voorspoedig, en reeds een
    jaar later kwam de eerste uitbreiding tot stand. Naast een
    eigen drukkerij en binderij werd er een pakhuis met
    expeditie- en kantoorruimte ingericht. In 1884 nam Samsom een
    werknemer in dienst die werd belast met schrijfwerk en
    verzending; het jaar daarop trok hij zetters en drukkers aan.
    Zelf nam hij met ingang van 1 januari 1886 ontslag als
    secretaris-ontvanger om zich voortaan geheel te kunnen wijden
    aan de uitgeverij.&lt;/p&gt;
&lt;p&gt;Klantgerichtheid vormde de grondslag van Samsoms
    bedrijfsfilosofie. Het is niet onwaarschijnlijk dat hij
    behoorde tot de eersten in Nederland die van de aanvang af
    gebruikmaakten van een bewuste vorm van 'direct mail'. Om
    zijn producten onder de aandacht te brengen, gaf hij vanaf
    januari 1886 het 
    &lt;em&gt;Maandblad voor de Inrichting van de
    Gemeente-Administratie&lt;/em&gt;

    uit. Het werd gratis toegezonden aan gemeentebesturen die bij
    hem bestelden. In zijn jaren als ambtenaar had Samsom niet
    alleen idee&amp;euml;n, maar ook belangrijke contacten opgedaan.
    Burgemeester Zaalberg liet als een van de eersten zijn
    publicaties bij hem uitgeven. Ook met Jac. van Waning, die
    als volontair bij hem had gewerkt en een autoriteit werd op
    het gebied van handboeken voor de gemeenteadministratie en de
    politie, werkte Samsom nauw samen. Spoedig gingen ook
    provincies en waterschappen tot de klantenkring behoren.
    Daarnaast begon Samsom met het uitgeven van wetsteksten en
    wetscommentaren, tijdschriften op het gebied van de
    overheidsadministratie en formulieren ten dienste van het
    onderwijs. Ten slotte bood hij schrijfbenodigdheden aan.&lt;/p&gt;
&lt;p&gt;De stroom van wetgeving die in de tweede helft van de 19de
    eeuw op gang kwam, had grote gevolgen voor de omzet van de
    'Alfense Inrichting'. Tienduizenden formulieren, registers en
    modellen vonden hun weg naar de gebruikers. De Wijzigingswet
    van de minister van Binnenlandse Zaken van 1889 bracht
    bijvoorbeeld een begin van subsidieverlening aan bijzondere
    scholen. Dit betekende - ook voor de openbare scholen - dat
    er administratieve eisen werden gesteld, waarbij de
    formulieren van Samsom een welkome hulp vormden.&lt;/p&gt;
&lt;p&gt;Vanaf 1889 begon Samsoms jeugdvriend Hugo la Rivi&amp;egrave;re,
    oud-burgemeester van Benthuizen en vervolgens 'uitgever van
    drukwerken en kantoorbehoeften ten dienste van gemeenten en
    andere burgerlijke administratien' te Zwolle, als depothouder
    Samsoms producten onder eigen naam uit te geven. Daarmee
    werden de noordelijke en oostelijke provincies bestreken,
    hetgeen de afzetmogelijkheden deed toenemen en de distributie
    belangrijk verbeterde.&lt;/p&gt;
&lt;p&gt;In 1888 was Samsoms oudste zoon, Jacobus Baltus - in de
    wandeling 'J.B.' genoemd -, op veertienjarige leeftijd in de
    zaak gekomen. Hij werd een belangrijke steunpilaar voor zijn
    vader. Naast de in- en verkoop hield hij zich bezig met
    voorraadbeheer en de expeditie. Met het financi&amp;euml;le
    beleid bemoeide hij zich vooralsnog niet. Dat veranderde toen
    er op dit gebied kort na 1900 moeilijkheden optraden. Samsom
    verkocht zijn producten tegen een te lage prijs. Bovendien
    viel de Rotterdamsche Bank weg als adviseur en financier,
    toen deze onder staatstoezicht kwam te vallen en plaatselijke
    kantoorhouders minder vrijheid van handelen kregen. Het
    gevolg hiervan was dat er problemen ontstonden met de
    liquiditeit en dat de bank weigerde de kredietlimiet te
    verhogen. Zij konden echter terecht bij de pas geopende
    Alphensche Bank en bepaalden voortaan samen het
    financi&amp;euml;le beleid, waarbij voornamelijk 'J.B.' het roer
    in handen had. In 1904 werd J.B. Samsom als medefirmant in de
    zaak opgenomen.&lt;/p&gt;
&lt;p&gt;Het bedrijf groeide verder in nauwe samenhang met het zich
    ontwikkelende openbaar bestuur. Samsom was een zeer stipte en
    veeleisende patroon. Niet alleen hanteerde hij een
    boetesysteem, maar ook werd van de personeelsleden nauwkeurig
    een 'Maandlijst van het te-laat-komen of verzuim, dat
    buitentijds moet worden ingehaald' bijgehouden. Hij schroomde
    niet om mensen te ontslaan, wanneer ze naar zijn mening niet
    pasten in de werksfeer van het bedrijf. Daar stond tegenover
    dat hij geregeld enkele vrijgekomen gevangenen een baan
    aanbood om ze weer een plaats in de maatschappij te geven.
    Ook kregen de werknemers tijdens ziekte doorbetaald en werd
    er 'kindergeld' uitbetaald. Verder liet Samsom - in een tijd
    waarin vaak tot zeven uur 's avonds werd doorgewerkt - op
    zaterdag het werk om vier uur be&amp;euml;indigen, zodat zijn
    personeel een goede voorbereiding op de zondag kon
    genieten.&lt;/p&gt;
&lt;p&gt;In 1911 onderging Samsom een voor die tijd ingrijpende
    galoperatie, waarvan hij slechts moeizaam herstelde. De
    leiding van de onderneming berustte toen al vrijwel geheel
    bij 'J.B.', want 'de oude mijnheer Nico' trok zich meer en
    meer uit de onderneming terug. Ook de zonen Nicolaas en
    Willem kwamen, respectievelijk in 1913 en 1915, in het
    bedrijf en zouden in 1918 als medefirmanten worden opgenomen.
    Na een kort ziekbed ten gevolge van een longontsteking
    overleed Samsom op 73-jarige leeftijd in 1917.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het bedrijfsarchief van de firma N. Samsom NV in de
  collectie van de Vereeniging ter Bevordering van de Belangen
  des Boekhandels in de Universiteitsbibliotheek te Amsterdam.
  Het familiearchief-Samsom berust bij de familie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. Samsom, 
  &lt;em&gt;De aanvang van N. Samsom NV&lt;/em&gt;

  (Alphen aan den Rijn z.j.); Jubileumnummer van 
  &lt;em&gt;Wij varen. Personeelsorgaan van N. Samsom&lt;/em&gt;

  NV (1957); S.J. Fockema Andreae, 
  &lt;em&gt;Een mensenleven in Nederland. Driekwart eeuw ontwikkeling
  van openbaar bestuur, onderwijs en onderneming&lt;/em&gt;

  (Alphen aan den Rijn 1957); J. Blokker, 
  &lt;em&gt;N. Samsom NV Nieuwbouw, 1959-1960&lt;/em&gt;

  (Alphen aan den Rijn 1960); Ariejan Korteweg, 'Samsom: een
  ''eeuw''igheid in Alphen', in 
  &lt;em&gt;Leidsch Dagblad&lt;/em&gt;

  , 28-10-1982; Ridder-Henri Samsom, 
  &lt;em&gt;La canne-&amp;eacute;p&amp;eacute;e. Histoire d'un grand-p&amp;egrave;re&lt;/em&gt;

  [Roman] (Brussel 1982); Johan de Vries, 
  &lt;em&gt;Four windows of opportunity. A study in publishing&lt;/em&gt;

  (Amsterdam 1995) 88-94; B. Vos, 'Jacobus Baltus Samsom, een man
  met capaciteiten?', in 
  &lt;em&gt;Jaarboek [van het] Historisch Genootschap Koudekerk 1996&lt;/em&gt;

  (Koudekerk aan den Rijn 1996) 50-59.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Johan de Vries, 
  &lt;em&gt;Four windows of opportunity. A study in publishing&lt;/em&gt;

  (Amsterdam 1995) 90.&lt;/p&gt;
&lt;p&gt;Wim Coster&lt;/p&gt; 
&lt;dtml-var bwn_footer&gt;</text>
  </biography>
</biodes>

