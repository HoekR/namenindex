<biodes version="1.0">
  <fileDesc>
    <title>Lubbe, Marinus van der (1909-1934)</title>
    <ref target="http://resources.huygens.knaw.nl/bwn1880-2000/lemmata/bwn4/lubbe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lubbe</idno>
    <persName><name type="geslachtsnaam">Lubbe</name>, Marinus van der</persName>
    <sex value="1"/>
    <event type="birth" when="1909"/>
    <event type="death" when="1934"/>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LUBBE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lubbe, Marinus van der&lt;/strong&gt;, politiek activist (Leiden 13-1-1909 - Leipzig (Duitsland) 10-1-1934). Zoon van Franciscus Cornelis van der Lubbe, marskramer, en
  Petronella van Haandel, dienstmeisje.
  

&lt;img src=&amp;quot;images/LUBBE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lubbe, Marinus van der&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van der Lubbe werd onder een ongelukkig gesternte geboren.
    De ouders waren straatarm, terwijl zij voor vijf jongens, met
    Rinus als jongste, moesten zorgen. Huurschulden dwongen hen
    telkens te verhuizen, eerst nog binnen Leiden, later, van 1912
    af, naar achtereenvolgens Breda, Nijmegen, Tiel en Den Bosch.
    In 1914 liet vader Van der Lubbe zijn vrouw en kinderen in de
    steek, en daarmee kwam alles op de moeder neer, die slechts met
    moeite de eindjes aan elkaar kon knopen. In 1921 overleed zij,
    pas 51 jaar oud, en viel het gezin uiteen.&lt;/p&gt;
&lt;p&gt;De twaalfjarige Rinus kwam terecht in Oegstgeest, waar hij
    in huis werd genomen door een halfzuster uit het eerste
    huwelijk van zijn moeder. Hier groeide hij op in een solide en
    kerkgetrouw gezin, en na de lagere school te hebben afgemaakt,
    ging Rinus in het naburige Leiden het metselaarsvak leren:
    overdag bij een aannemer en 's avonds op de ambachtsschool. Op
    de bouw werd hij echter tot twee keer toe slachtoffer van een
    bedrijfsongeval. In 1925 en in 1927 raakten zijn ogen door
    stuivende kalkstof beschadigd en verdween hij telkens wekenlang
    in het ziekenhuis. Na het tweede ongeluk bleek zijn
    gezichtsvermogen zo te zijn verminderd dat hij voor het
    metselaarsvak ongeschikt was geworden en met een kleine
    invaliditeitsuitkering werd ontslagen.&lt;/p&gt;
&lt;p&gt;Toch werd Van der Lubbe geen lusteloze leegloper. Hij nam
    vaak losse baantjes aan en zocht een levensvervulling in
    politieke actie en agitatie. Reeds in 1925 was hij lid geworden
    van de Leidse afdeling van de communistische jeugdbond 'De
    Zaaier'. Onenigheid hierover met zijn zwager deed hem besluiten
    in Leiden op kamers te gaan wonen. In de kring van 'De Zaaier'
    werd Van der Lubbe een overtuigd communist, spoedig ook lid van
    de Communistische Partij Holland (CPH), gelovend in het
    arbeidersparadijs van de Sovjetunie en in een spoedig
    revolutionair einde van het laat-kapitalisme. De Leidse politie
    leerde hem kennen als een driftige straatvechter - door zijn
    forse postuur had hij de bijnaam 'Dempsey', naar de vermaarde
    bokser uit die tijd - en menige nacht moest hij in een
    politiecel doorbrengen.&lt;/p&gt;
&lt;p&gt;Misschien had ook zijn half-blindheid Van der Lubbe tot een
    enigszins eenzelvige Einzelg&amp;auml;nger gemaakt, die zich weinig
    van partijdiscipline wilde aantrekken. Toen hij zich bovendien
    ging afgeven met Leidse partijopponenten die een
    radencommunisme of trotskisme aanhingen, zou hem een royement
    uit de CPH getroffen hebben, als hij niet zelf in april 1931,
    uit ergernis over ruzies en terechtwijzingen, voor de partij
    had bedankt.&lt;/p&gt;
&lt;p&gt;Een zelfde innerlijke onrust dreef Van der Lubbe vaak tot
    trektochten naar het buitenland. Het reisdoel bij al zijn lopen
    en liften varieerde, maar het liefst wilde hij de Sovjetunie
    bezoeken, want zijn geloof in die heilstaat behield hij. In de
    lente van 1931 kwam hij niet verder dan Berlijn, en in de
    herfst bleef hij berooid in Joegoslavi&amp;euml; steken. Daarna was
    hij nog onfortuinlijker. Door een mislukte poging heimelijk de
    Russische grens over te komen belandde hij in april 1932 drie
    weken in een Poolse cel. Bij terugkeer in Nederland wachtte
    hem, wegens tevoren begane gewelddadigheden, nog eens drie
    maanden gevangenisstraf, die hij van juli tot oktober uitzat.
    Inmiddels bleken zijn ogen zo achteruit te zijn gegaan dat hij
    in januari 1933 opnieuw drie weken in het ziekenhuis lag.&lt;/p&gt;
&lt;p&gt;Berichten over de politieke ontwikkelingen in Duitsland
    deden Van der Lubbe kort daarop besluiten daarheen te trekken.
    De nationaal-socialistische partij was er in tal en macht
    gegroeid, en op 30 januari was haar leider, Adolf Hitler,
    Rijkskanselier geworden. Op 3 februari verliet Van der Lubbe
    Leiden, en vijftien dagen later bereikte hij Berlijn. Het is
    aannemelijk dat hij hier onder zijn Berlijnse medestanders een
    apatisch-angstige stemming aantrof en daarom besloot zelf het
    signaal voor de revolutie te geven. Op 25 februari kocht hij
    vuurmakers en probeerde hij 's avonds in de stad in drie
    openbare gebouwen tevergeefs brandjes te stichten. Na nieuwe
    dwaaltochten viel zijn aandacht twee dagen later op het
    kolossale Rijksdaggebouw.&lt;/p&gt;
&lt;p&gt;Die avond van maandag 27 februari 1933, om negen uur, gooide
    Van der Lubbe aan de voorkant van het parlementsgebouw een hoge
    vensterruit in en klom er doorheen naar binnen. Rennend door de
    gangen slaagde hij erin op enkele plekken vuurtjes te maken en
    vond hij ten slotte een deur naar de grote vergaderzaal, die
    hij binnen enkele minuten in lichterlaaie zette. Daartoe had
    hij zijn bovenkleren uitgetrokken en als fakkels gebruikt, en
    vooral de lange, kurkdroge gordijnen achter de voorzitterszetel
    hadden onmiddellijk vlam gevat. Toen even later door de hitte
    de glazen dakkoepel met een harde klap barstte, werkte dat als
    een schoorsteen en binnen twee uur brandde de zaal geheel uit.
    Suppoosten, eerst afgeleid door de brandjes onderweg, bereikten
    om ruim kwart over negen de vergaderzaal en konden Van der
    Lubbe daar grijpen.&lt;/p&gt;
&lt;p&gt;Aan brandstichting behoefde niemand te twijfelen. Maar het
    was niet verwonderlijk dat men bij zo'n grote brand dacht aan
    meer dan &amp;eacute;&amp;eacute;n brandstichter en aan een politieke
    samenzwering, vooral toen Van der Lubbe een soort communist
    bleek te zijn. De Rijksregering, al of niet oprecht een opstand
    vrezend, greep - met nazi-machthebbers als Hitler en Hermann
    G&amp;ouml;ring voorop - de brand met beide handen aan om nu met
    &amp;eacute;&amp;eacute;n slag de links-politieke oppositie te breken. Al
    op 28 februari werd de noodtoestand afgekondigd en post factum
    ook op brandstichting de doodstraf gesteld. Binnen enkele weken
    bevonden zich niet minder dan tienduizend links-politieke
    gevangenen in cel of kamp. Na parlementsverkiezingen op 5 maart
    kon in de nieuwe Rijksdag op 23 maart het
    'Erm&amp;auml;chtigungsgesetz' worden aangenomen, waarmee het
    parlement zich als zodanig buiten spel zette.&lt;/p&gt;
&lt;p&gt;Deze snelle 'Machtergreifung' leek op haar beurt een al
    dadelijk bij niet-nationaal-socialistisch-gezinde waarnemers
    gewekte indruk te bevestigen dat de brand de nazi's erg goed
    was uitgekomen en om die reden heel wel door henzelf kon zijn
    aangestoken. Vrijwel onmiddellijk koos de Komintern voor deze
    interpretatie en droeg zij er zorg voor die te propageren. Zo
    stelde de onscrupuleuze Komintern-agent Willy M&amp;uuml;nzenberg
    in Parijs een 
    &lt;em&gt;Braunbuch &amp;uuml;ber Reichstagbrand und Hitler-Terror&lt;/em&gt;

    samen, dat de theorie van brandstichting door de nazi's met
    vervalste stukken en verklaringen moest 'bewijzen' en in
    augustus 1933 in vele talen en drukken werd verspreid. Daarbij
    leenden ook Leidse communisten zich ertoe Van der Lubbe voor te
    stellen als een geestelijk zwak begaafde en altijd al
    'fascistisch'-gezinde man, die met zijn homoseksuele aanleg
    door nazi-vriendjes was overgehaald bij de brandstichting de
    'Allein-T&amp;auml;ter' te spelen. In werkelijkheid zouden op 27
    februari, alweer volgens dat 
    &lt;em&gt;Braunbuch&lt;/em&gt;

    , minstens zeven nazi-stormtroepers met Van der Lubbe door een
    onderaardse verwarmingsbuizengang het Rijksdaggebouw zijn
    binnengedrongen en daar de branden hebben gesticht om
    vervolgens, met achterlating van de Nederlander, weer door die
    gang te ontkomen. In hetzelfde jaar poogden Van der Lubbes
    Leidse kameraden op hun beurt in een 
    &lt;em&gt;Roodboek: Van der Lubbe en de Rijksdagbrand&lt;/em&gt;

    met briefteksten en verklaringen aan te tonen dat deze nooit
    een vrijwillig werktuig van de nationaal-socialisten had willen
    of kunnen worden. Toch werd daarmee niet verhinderd dat ook
    later de idee van brandstichting door de nazi's springlevend
    bleef, al zag men toen Van der Lubbe liever als hun slachtoffer
    dan als hun handlanger.&lt;/p&gt;
&lt;p&gt;Dit beeld van Van der Lubbe als dupe scheen bovendien te
    worden bevestigd door diens gedrag tijdens het openbare proces
    dat van 21 september tot 23 december 1933 voor het
    Rijksgerechtshof in Leipzig werd gevoerd. Nationaal-socialisten
    en politie wilden daarmee eens en voor al bewijzen dat de
    Komintern achter de aanslag had gezeten. In de beklaagdenbank
    bevonden zich dan ook, naast Van der Lubbe, vier andere
    verdachten. Dezen waren inderdaad echte partijcommunisten: een
    Duitser en drie Bulgaren, van wie bij aangiften was beweerd dat
    zij kort v&amp;oacute;&amp;oacute;r de brand in het gezelschap van Van der
    Lubbe waren gezien. Terwijl van deze beklaagden vooral de
    Bulgaar Georgi Dimitrov fel van zich afbeet, maakte Van der
    Lubbe op vrijwel alle zittingen, die van dag tot dag door de
    wereldpers werden gevolgd, een volkomen terneergeslagen en
    versufte indruk. Was Van der Lubbe dan toch zwakzinnig of
    hadden de nazi's hem, om eigen medeplichtigheid te verhullen,
    met drugs verdoofd?&lt;/p&gt;
&lt;p&gt;Pas een in de late jaren vijftig begonnen historisch
    onderzoek, verricht door Fritz Tobias, lijkt hierop een
    overtuigend, ontkennend antwoord te hebben gegeven. In zijn
    boek 
    &lt;em&gt;Der Reichstagsbrand. Legende und Wirklichkeit&lt;/em&gt;

    (Rastatt [etc.], 1962) leverde deze Westduitse journalist het
    bewijs dat het, praktisch en technisch gezien, voor
    &amp;eacute;&amp;eacute;n man wel degelijk mogelijk was binnen enkele
    minuten de grote brand te stichten. Verder toonde hij aan dat
    Van der Lubbe bij verhoor en proces consequent zijn solistische
    daad staande hield. Zijn grotendeels passieve houding tijdens
    het proces zou te verklaren zijn uit de kwellingen van
    langdurige 'Einzelhaft' met zware ketening aan handen en
    voeten, uit zijn gekwetste trots omdat hem niet - zelfs niet
    door de vier medebeklaagden, die hij zo uitdrukkelijk
    disculpeerde - de eer werd gegund van zijn revolutionaire daad,
    en uit de overtuiging dat hem hoe dan ook de doodstraf
    wachtte.&lt;/p&gt;
&lt;p&gt;Met het vonnis, op 23 december 1933 gewezen, gaf het Hof
    indirect toe dat althans het door de nazi's gewenste bewijs van
    een communistische samenzwering niet kon worden geleverd: de
    vier partijcommunistische beklaagden moesten worden
    vrijgesproken, en alleen Van der Lubbe kreeg wegens hoogverraad
    de doodstraf. Op 10 januari 1934, in de vroege morgen, werd Van
    der Lubbe in Leipzig met de valbijl onthoofd.&lt;/p&gt;
&lt;p&gt;Overziet men Van der Lubbes leven dan verdient dit de
    kwalificaties triest en zielig. Neemt men aan, zoals hier in
    het voetspoor van Tobias' betoog werd beschreven, dat Van der
    Lubbe op eigen kracht en uit standvastig revolutionaire
    overtuiging op zijn &amp;eacute;&amp;eacute;ntje de brand aanstak, dan past
    hierbij ook het woord: tragisch. Zijn daad had voor zijn
    bedoelingen immers averechtse gevolgen gehad en de
    'Machtergreifung' door de nationaal-socialisten vergemakkelijkt
    en bespoedigd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier 'Steunverlening aan M. van der Lubbe' in
  Archief Burgerlijk Armbestuur en Maatschappelijk Hulpbetoon
  sedert 1930 (inv. nr. 246) in het Gemeentearchief van Leiden. Een
  overzicht van relevante archivalia over de brand en het proces in
  Duitse en Britse archieven in het in de tekst genoemde werk van
  Tobias, 707. Hierin is de tekst van een aantal belangrijke
  documenten als bijlage opgenomen (pp. 597-704). Verscheidene,
  vooral naoorlogse, interviewteksten van getuigen en zegslieden in
  de onder L genoemde publikatie van Hofer [e.a.],
  382-497.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Teksten van brieven en een reisdagboek (september/oktober
    1931) van Van der Lubbe in het onder L genoemde werk van
    Schouten, 137-201.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in de tekst genoemde publikaties o.a.:
  G.T.J. de Jongh, 
  &lt;em&gt;De brand. Het proces Van der Lubbe&lt;/em&gt;

  (Amsterdam[, 1934]); 
  &lt;em&gt;Braunbuch II: Dimitroff contra Goering. Enth&amp;uuml;llungen
  &amp;uuml;ber die wahren Brandstifter&lt;/em&gt;

  (Parijs, 1934); Hans Mommsen, 'Der Reichstagsbrand und seine
  politischen Folgen' (1964), in idem, 
  &lt;em&gt;Der Nationalsozialismus und die Deutsche Gesellschaft.
  Ausgew&amp;auml;hlte Aufs&amp;auml;tze&lt;/em&gt;

  (Hamburg, 1991) 102-183; Ger Harmsen, 'Het korte, tragiese leven
  van Rinus van der Lubbe' (1972), in idem 
  &lt;em&gt;Nederlands Kommunisme. Gebundelde opstellen&lt;/em&gt;

  (Nijmegen, 1982) 323-332; Horst Karasek, 
  &lt;em&gt;Der Brandstifter. Lehr- und Wanderjahre des Maurergesellen
  Marinus van der Lubbe, der 1933 auszog, den Reichstag
  anzus&amp;uuml;nden&lt;/em&gt;

  (Berlijn, 1980); Uwe Backes [e.a.], 
  &lt;em&gt;Reichstagsbrand. Aufkl&amp;auml;rung einer historischen
  Legende&lt;/em&gt;

  (M&amp;uuml;nchen [etc.], 1986); Martin Schouten, 
  &lt;em&gt;Rinus van der Lubbe 1909-1934&lt;/em&gt;

  (Amsterdam, 1986); W. Hofer [e.a.], 
  &lt;em&gt;Der Reichtagsbrand. Eine wissenschaftliche Dokumentation&lt;/em&gt;

  (herz. dr.; Freiburg im Breisgau, 1992).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 43624 [Van der Lubbe in 1933].&lt;/p&gt;



&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

