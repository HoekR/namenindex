<biodes version="1.0">
  <fileDesc>
    <title>Poels, Hendrikus Andreas (1868-1948)</title>
    <ref target="http://resources.huygens.knaw.nl/bwn1880-2000/lemmata/bwn1/poels"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">poels</idno>
    <persName><name type="geslachtsnaam">Poels</name>, Hendrikus Andreas</persName>
    <sex value="1"/>
    <event type="birth" when="1868"/>
    <event type="death" when="1948"/>
    <state type="occupation">r.k. priester</state>
    <state type="occupation">sociaal hervormer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/POELS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Poels, Hendrikus Andreas&lt;/strong&gt;, hoofdaalmoezenier van sociale zaken (Venray 14-2-1868 - Heerlen 7-9-1948).

Zoon van Martinus Poels, schapenboer en -handelaar, en Maria Catharina
Joosten.


&lt;img src=&amp;quot;images/POELS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Poels, Hendrikus Andreas&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Poels doorliep het gymnasium te Rolduc (Kerkrade) 1880-1886, waar
hij vervolgens twee jaar filosofie studeerde, gevolgd door een
driejarige theologiestudie aan het groot-seminarie van het bisdom
Roermond te Roermond. Na zijn priesterwijding op 9 september 1891 te
Maastricht kreeg hij van zijn bisschop mgr. F.A.J. Boermans de opdracht
zich aan de katholieke universiteit van Leuven verder te bekwamen in de
bijbelwetenschappen. In 1897 promoveerde Poels bij de hoogleraar dr. A.
van Hoonacker (1857-1933) op het proefschrift 
&lt;em&gt;Examen critique de lhistoire du Sanctuaire de lArche&lt;/em&gt;

(Leuven, 1897. tome l). Dit werk trok de aandacht van katholieke en
niet-katholieke exegeten. Poels bestreed de opinie als zouden de
scripturistische kwesties in hun geheel reeds door de bijbelvorsers
zijn opgelost.&lt;/p&gt;
&lt;p&gt;In afwachting van de hem toegezegde leerstoel in de H. Schrift aan
het groot-seminarie te Roermond, doceerde Poels van 1897 tot 1899
exegese aan het groot-seminarie van de missionarissen van het H. Hart
te Borgerhout (Antwerpen). In deze jaren verschenen drie artikelen van
zijn hand. Vooral zijn artikel 
&lt;em&gt;Belangrijkheid der geschiedenis van Isra&amp;euml;l&lt;/em&gt;

riep de tegenstand van de katholieke exegeten van de oude stempel op.
In navolging van Lagrange betoogde Poels dat de 'litterarische
eenheid van de Pentateuch' volstrekt onhoudbaar was. Poels'
artikel 
&lt;em&gt;De oorsprong van den Pentateuch&lt;/em&gt;

ging nader op deze kwestie in. Voor de Haarlemse bisschop C.J.M.
Bottemanne werd dit laatste geschrift de naaste aanleiding om
Poels' rechtzinnigheid in twijfel te trekken en het H. Officie in
Rome te verzoeken een onderzoek naar diens opvattingen in te
stellen.&lt;/p&gt;
&lt;p&gt;Door zijn invloed op de meegaande coadjutorbisschop van Roermond
mgr. J.H. Drehmanns wist Bottemanne te bereiken dat Poels de hem
toegezegde leerstoel in de H. Schrift aan het groot-seminarie te
Roermond werd onthouden. Intussen was Poels tot jongste kapelaan van de
St. Martinus-parochie te Venlo benoemd. Ook na de offici&amp;euml;le
benoeming van Poels in 1901 tot &amp;eacute;&amp;eacute;n van de twaalf
consultatoren van de door paus Leo XIII opgerichte pauselijke
bijbelcommissie, achtte mgr. Drehmanns Poels nog niet geschikt voor het
vervullen van de leerstoel aan het Roermondse groot-seminarie. Van
1902-1904 verbleef Poels bij zijn ouders te Venray, alwaar hij zich
wijdde aan de taken, die voortvloeiden uit zijn lidmaatschap van de
pauselijke bijbelcommissie. Vanuit Rome werd in deze jaren aandrang op
Poels uitgeoefend zich daar te komen vestigen. Zijn optreden tijdens de
spoorwegstaking in 1903, toen Poels wist te bereiken dat de Venlose
spoorwegarbeiders hun werk hervatten, alsmede de rede 
&lt;em&gt;Tijdig,&lt;/em&gt;

die hij in dat jaar op de vijfde katholiekendag te Weert uitsprak,
werden voor een aantal invloedrijke katholieke politici aanleiding,
Poels te polsen zich kandidaat te stellen voor een zetel in de Tweede
Kamer. Poels aanvaardde evenwel de hem in 1904 aangeboden leerstoel in
de exegese van het Oude Testament aan de katholieke universiteit van
Washington. Hier zou hij tot 1910 doceren. In dat jaar dwong kardinaal
Gibbons, kanselier van de universiteit, Poels ontslag te nemen wegens
zijn, voor de katholieke exegese van die dagen, te moderne idee&amp;euml;n
over Mozes' auteurschap van de Pentateuch. Ook in Rome was de
nieuwe katholieke school voor bijbelexegese, waarvan Poels als
&amp;eacute;&amp;eacute;n van de voornaamste leiders gold, verdacht. Het odium van
heterodoxie, op hem gelegd, werd er de oorzaak van dat Poels'
wetenschappelijke carri&amp;egrave;re definitief werd afgebroken. Veertig
jaar later zouden zijn opvattingen omtrent de bijbelse historiografie
algemeen door katholieke exegeten aanvaard worden. In 
&lt;em&gt;A vindication of my honour,&lt;/em&gt;

in Washington in 1910 gedrukt, maar nooit uitgegeven, heeft Poels zijn
wederwaardigheden in Amerika ondervonden, te boek gesteld.&lt;/p&gt;
&lt;p&gt;Mgr. J.H. Drehmanns benoemde, op advies van het Tweede-Kamerlid dr.
W.H. Nolens, de ontslagen hoogleraar tot aalmoezenier van sociale
werken voor de Mijnstreek. Tevens werd hij tot 1919 rector van het
kerkdorp Welten bij Heerlen. Dit rectoraat als zodanig liet hem de tijd
voor een grondige verkenning van de problemen van de
structuurveranderingen in Zuid-Limburg en van de omringende Duitse en
Belgische mijngebieden. Poels' sociale activiteiten in de
beginjaren van zijn aalmoezenierschap (in 1915 hoofdaalmoezenier) waren
niet gering. Op 27 juni 1911 gaf Poels de aanzet tot de co&amp;ouml;peratie
Ons Dagelijksch Brood. In 1912 wist hij een R.K. arbeidsbeurs te
Heerlen tot stand te brengen, die tussen werkgevers en werknemers zou
bemiddelen. De oprichting van de vereniging Ons Limburg vond plaats op
3 juli 1911. Deze vereniging, die haar aandacht ging wijden aan de
woningnood, die zich in de Mijnstreek ten gevolge van de snelle
bevolkingstoename sterk deed gevoelen, ontving tot in de jaren '20
steun van de overheid. Toen de overheidsgelden aan
woningbouwverenigingen steeds trager verstrekt werden, kwam op
initiatief van Poels naast Ons Limburg de stichting Thuis Best tot
stand, die met steun van de mijnondernemingen aan Ons Limburg een
andere financi&amp;euml;le basis verstrekte. Voor de vele vrijgezellen die
in de mijnindustrie werkgelegenheid en in de mijnstreek onderdak
vonden, wist Poels de Limburgse Werkliedenbond te interesseren. De
vereniging Het Goede Kosthuis, op 2 mei 1915 opgericht, stelde zich ten
doel het eerste gezellenhuis in de Mijnstreek te exploiteren en te
bevorderen dat er gezonde toestanden op het gebied van slaapplaatsen en
logementen kwamen, waarbij toegezien werd op de godsdienstige,
zedelijke, hygi&amp;euml;nische en stoffelijke belangen van huurders en
verhuurders van kamers. Naast de volksgaarkeuken en een tehuis voor
dakloze werkzoekenden, dient ook de N.V. Bouwgrond Maatschappij Tijdig
vermeld te worden, als &amp;eacute;&amp;eacute;n van de instituties door Poels in
het leven geroepen. De N.V. Tijdig beoogde goedkope bouwterreinen te
verwerven ten behoeve van woningbouwverenigingen.&lt;/p&gt;
&lt;p&gt;Poels was voorstander van de interconfessionele
mijnwerkersvakorganisatie, de Christelijke Mijnwerkersbond, die de
specifieke vakbelangen van de arbeiders in de mijnindustrie zou
behartigen. Mede aan Poels' invloed was het te danken dat krachtens
een besluit van het Nederlands episcopaat in 1911 deze
mijnwerkersvakorganisatie uitdrukkelijk gehandhaafd bleef, als een door
de omstandigheden noodzakelijke en door de gegeven verhoudingen
ongevaarlijke afwijking van het algemene stelsel der katholieke
vakorganisaties. Poels' steun aan de Christelijke Mijnwerkersbond
werd nadien, vooral door de hyperorthodoxe 
&lt;em&gt;De Maasbode,&lt;/em&gt;

die als spreekbuis van de Integralistengroeperingen fungeerde, als
'Christendom boven geloofsverdeeldheid' gelaakt. Zonder
tegenspraak van de Haarlemse bisschop mgr. A.J. Callier mocht de
Haarlemse priester M.A. Thompson, eerst als hoofdredacteur van 
&lt;em&gt;De Maasbode,&lt;/em&gt;

later in het tijdschrift 
&lt;em&gt;Rome,&lt;/em&gt;

de Roermondse bisschop Drehmanns en diens sociale adviseurs, met name
natuurlijk Poels, van modernisme betichten. Poels' verleden als
exegeet werd steeds opnieuw opgerakeld om zijn zuiverheid in de leer in
diskrediet te brengen.&lt;/p&gt;
&lt;p&gt;Poels' strijd tegen de geest van het katholieke getto en het
klerikalisme, dat allerlei zaken aan priesters overliet, en zijn
ijveren voor het open katholicisme en voor het goed recht van openlijke
kritiek, bonden hem aan een aantal katholieke jongeren, de zogenaamde
Klarenbeekse club. Deze stonden, net als Poels, bloot aan bekrompen
verzet en lichtvaardige, soms vaak lasterlijke, verdachtmakingen. Deze
katholieke jongeren, onder wie mr. P.J.M. Aalberse, dr. A.M.A.J.
Ari&amp;euml;ns, mr. Ch.J.M. Ruijs de Beerenbrouck en M.A.P.C. Poelhekke,
geschaard rondom Gisbert Brom, de hoofdredacteur van het dagblad 
&lt;em&gt;Het Centrum,&lt;/em&gt;

wensten de culturele achterstand van de katholieken niet langer
verbloemd te zien.&lt;/p&gt;
&lt;p&gt;In zijn dagelijkse omgang met bewustwordende arbeiders had Poels het
klerikalisme leren beschouwen als een der grootste gevaren die de
sociale actie afbreuk deed. 'De arbeidersorganisaties zijn oprechte
katholieke, maar geen kerkelijke organisaties', bleef Poels steeds
opnieuw betogen. Over de taak van de vakorganisatie en die van de
standsorganisatie, waarbij de Limburgse school (Henri Hermans en Poels)
regelrecht tegenover de Leidse school (J.D.J. Aengenent, A.J.H. Engels,
mr. P.J.M. Aalberse) stond, zou jarenlang fel gedebatteerd worden. De
Leidse school poneerde dat er geen katholieke arbeidersverenigingen
nodig waren, aangezien er in Nederland katholieke vakverenigingen
bestonden. De vakorganisatie diende alle belangen van de arbeidersstand
te behartigen. Volgens deze school hoefden de katholieke
vakverenigingen slechts overal samen te werken, plaatselijk,
gewestelijk en nationaal. De Limburgse school zag de vakorganisatie
enkel als een onderdeel van de in christelijke zin te hervormen
samenleving. Deze school verdedigde de theorie van de
arbeidersstandsorganisatie, die voor alle arbeidersbelangen direct of
indirect diende op te komen en voor welke belangen niet beter en niet
even goed gezorgd kon worden door andere organisaties, die geen
arbeiders-, maar burgerlijke of kerkelijke organisaties waren. De
uitspraak van het Nederlandse episcopaat van 26 september 1916 stelde
de opvattingen van de Limburgse school in het gelijk. De leden van de
vakorganisatie kregen de plicht lid te zijn van de standsorganisatie.
In de jaren '20 rees, speciaal bij de R.K. werkgevers, verzet tegen
Poels' ijveren om het systeem van de standsorganisatie ook voor
niet-arbeiders door te voeren. Pas in 1935 slaagde de 'leidende of
hogere stand van de katholieken' erin zich te verenigen in de St.
Adelbertvereniging. Poels slaagde er niet in zijn beginsel van de
standsorganisatie officieel door paus Pius XI gesanctioneerd te
krijgen.&lt;/p&gt;
&lt;p&gt;Tijdens zijn sociale werkzaamheden tot 1939 zou Poels erin slagen de
kortzichtige geest van verzet bij de katholieke landadel en andere
leidinggevende katholieke kringen, die Poels' moderne aanpak van de
problemen als een uiting van nieuwlichterij betitelden, grotendeels te
breken. Ook wist hij het behoedzaam vooroordeel van de Limburgse
katholieken, die nog lang in de overtuiging leefden dat de vormgeving
van het katholicisme zoals zij het vroeger in hun gewest hadden gekend,
ook nog voor hun dagen de enig ware was, langzaam maar zeker weg te
nemen. Zijn grote verdienste is het dat hij, de welgestelde
onafhankelijke boerenzoon, groot respect in Limburg wist te kweken voor
het aanvankelijk verachte mijnwerkersberoep.&lt;/p&gt;
&lt;p&gt;Dat zijn sociale acties, zijn instellingen als Tijdig en Ons Limburg
verzet bij andersdenkenden moesten oproepen, ligt voor de hand. In het
sinds 1908 te Roermond verschijnende liberale weekblad 
&lt;em&gt;Limburgs Belang -&lt;/em&gt;

op nationaal niveau gesteund door het 
&lt;em&gt;Algemeen Handelsblad -&lt;/em&gt;

werden Poels en de N.V. Tijdig herhaaldelijk aangevallen. Van
socialistische zijde werd betoogd dat Poels de vijand van de
arbeidersklasse was. Voor Poels waren de socialisten de
allergevaarlijkste vijanden. Katholieke sociale actie was voor Poels
het middel bij uitstek om de socialisten te bestrijden. Men kan zich
moeilijk aan de indruk onttrekken dat Poels, bij het begin van zijn
sociale carri&amp;egrave;re, niet altijd even genuanceerd, en soms zelfs zeer
fel, tegen het socialisme en de socialisten is opgetreden. Poels'
biografen (Colsen en Dieteren) wezen erop dat het socialisme in de
Mijnstreek eerder een uit Duitsland ge&amp;iuml;mporteerd marxisme was en
niet representatief voor het Nederlandse socialisme kon heten. Op de
Limburgse sociale studieweken te Rolduc, een instelling van Poels waar
hij vanaf het begin in 1925 telkens een centraal thema liet behandelen,
had hij vaker de bestrijding van het socialisme aan de orde gesteld. De
bijeenkomsten van de jaren 1933 tot en met 1935 waren speciaal gewijd
aan de gevaren die dreigden van de kant van het fascisme en het
nationaal-socialisme. Tegen het gevaar van de nazi-infiltratie, met
name in het mijngebied, zou Poels vooral sinds 1936 steeds duidelijker
blijven demonstreren. Voor de NSB in Limburg was Poels de geduchte
tegenstander.&lt;/p&gt;
&lt;p&gt;In 1939 nam Poels ontslag als hoofdaalmoezenier. Bij het uitbreken
van de oorlog op 10 mei 1940 verbleef Poels te Antwerpen, waar hij
genezing zocht van een ernstige ziekte. Via Frankrijk (Cannes) belandde
hij begin 1941 in Lugano, vervolgens in Schwyz (Zwitserland) waar hij
tot juli 1945 zou blijven. Van 1945 tot aan zijn dood op 7 september
1948 verbleef hij meestal bij de Medische Missiezusters te Imstenrade
(Heerlen).&lt;/p&gt;
&lt;p&gt;De Limburgse hoofdaalmoezenier is de 'helderste,
onafhankelijkste denker en de meest onverschrokken practicus van alle
katholieke sociale voormannen' genoemd (Regier). Poels'
betekenis reikte verder dan Limburg; hij was een nationale figuur met
veel buitenlandse relaties in de kringen van geleerden, katholieke
politici en sociale leiders. Deze nodigde hij uit om op zijn
studieweken het woord te komen voeren. De sociale geschiedenis van
Limburg tussen 1911 en 1939 draagt onmiskenbaar het stempel van Poels,
die met zijn tijdig begonnen katholieke sociale actie in de Mijnstreek
deze regio wist te bewaren voor het katholicisme. Poels was bereid tot
federatieve samenwerking met alle mensen van goede wil die niet het
christendom bestreden en zich wilden inzetten voor de opbouw van de
voor de Nederlandse gemengde bevolking nodige maatschappelijke
structuren. Zijn collega en vriend Ari&amp;euml;ns viel het op hoe Poels
met een groot aantal personen uit de meest uiteenlopende milieus kon
samenwerken. Van zichzelf getuigde Poels dat 'bij al zijn fouten en
gebreken althans zijn intellectuele eerlijkheid nooit bezweken'
was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Poels in Sociaal Historisch Studiecentrum voor
Limburg te Maastricht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Le Sanctuaire de Kirjath-Jearim. Etude sur le lieu du culte chez les
Isra&amp;eacute;lites au temps du Sammu&amp;euml;l, suivie d'une notice
historique sur la situation du peuple h&amp;eacute;breu &amp;agrave; la m&amp;ecirc;me
&amp;eacute;poque&lt;/em&gt;

(Leuven [enz.], 1894); 'Antwoord aan Prof. Kosters', in 
&lt;em&gt;De Katholiek&lt;/em&gt;

55 (1896) 479-485; 'Belangrijkheid der geschiedenis van
Isra&amp;euml;l', 
&lt;em&gt;ibidem,&lt;/em&gt;

57 (1898) 221-234; 'De oorsprong van den Pentateuch', 
&lt;em&gt;ibidem,&lt;/em&gt;

365-429; 
&lt;em&gt;Critiek en Traditie of De Bijbel voor de Roomschen&lt;/em&gt;

(Antwerpen, 1899); 'History and Inspiration', in 
&lt;em&gt;The Catholic University Bulletin&lt;/em&gt;

11 (1905) 19-67, 132-194 en 12 (1906) 182-218; 
&lt;em&gt;Een zestal reedevoeringen . ..&lt;/em&gt;

(Kerkrade, 1935).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Katholieke Illustratie&lt;/em&gt;

82 (1948) 22 (september) 378-383; J. Jacobs, 
&lt;em&gt;Het gouden boek der K.A.B. Limburg 1900-1950 .. .&lt;/em&gt;

(Heerlen, 1951); Remigius Dieteren, 
&lt;em&gt;Veertig jaren arbeiderswoningen in Limburg ...&lt;/em&gt;

(Heerlen, 1951); idem. 
&lt;em&gt;Mens en Mijn...&lt;/em&gt;

(Heerlen, 1953); L.J. Rogier en N.C. de Rooy, 
&lt;em&gt;In vrijheid herboren. Katholiek Nederland 1853-1953&lt;/em&gt;

('s-Gravenhage, 1953); J. Colsen, 
&lt;em&gt;Poels&lt;/em&gt;

(Roermond [enz.], 1955); L.J. Rogier, 
&lt;em&gt;Katholieke Herleving...&lt;/em&gt;

(Den Haag, 1956); Remigius Dieteren, 
&lt;em&gt;Grondbeleid en volkshuisvesting in de mijnstreek...&lt;/em&gt;

(Assen, 1964); 'Dr. H.A. Poels. Een stuk leven. Beschouwingen van
een oud-aalmoezenier van sociale werken'. Ingel. en geann. door P.
dr. Remigius Dieteren O.F.M., in 
&lt;em&gt;Jaarboek van het Sociaal Historisch Centrum voor Limburg&lt;/em&gt;

10 (1965) 1-136 en voorts verslagboeken Limburgse sociale studieweken
te Rolduc van 1925-1939 handelend over sociale thema's.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A7658 [Foto: Archief Ned. Kath. Vakverbond].&lt;/p&gt;




&lt;p&gt;M.G. Spiertz&lt;/p&gt; 
&lt;dtml-var bwn_footer&gt;</text>
  </biography>
</biodes>

