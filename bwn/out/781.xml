<biodes version="1.0">
  <fileDesc>
    <title>Hoog, Johannes Marius Cornelis (1865-1950)</title>
    <ref target="http://resources.huygens.knaw.nl/bwn1880-2000/lemmata/bwn3/hoog"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoog</idno>
    <persName><name type="geslachtsnaam">Hoog</name>, Johannes Marius Cornelis</persName>
    <sex value="1"/>
    <event type="birth" when="1865"/>
    <event type="death" when="1950"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOOGJMC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoog, Johannes Marius Cornelis&lt;/strong&gt;, bloembollenhandelaar en -kweker (Pamakassan, Madoera (Ned.-Oost-Indi&amp;euml;) 9-9-1865 - Haarlem 8-7-1950).

  Zoon van Thomas Hoog, predikant, en Teunisje van Tubergen. Gehuwd
  op 3-6-1897 met Constance Elvire Adeline Triebart. Uit dit
  huwelijk werden 2 zoons en 2 dochters geboren. 
  
&lt;img src=&amp;quot;images/HOOGJMC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hoog, Johannes Marius Cornelis&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;J.M.C. Hoog was de zoon van een dominee, die - nadat het
    gezin uit Oost-Indi&amp;euml; was teruggekeerd - predikantsplaatsen
    in verschillende plattelandsgemeenten bezette. Om in Haarlem
    middelbaar onderwijs te kunnen volgen, kreeg Hoog in die stad
    onderdak bij familie van moeders kant, die sedert oktober 1868
    de buitenplaats 'Zwanenburg' aan de Leidse vaart bewoonde. Een
    van zijn ooms, C.G. van Tubergen jr., had de grond van de
    buitenplaats geschikt gemaakt voor de teelt van siergewassen en
    stichtte er een kwekerij. Toen Hoog op 'Zwanenburg' verbleef,
    genoot de firma C.G. van Tubergen jr. reeds enige bekendheid
    door het in de handel brengen van minder bekende en moeilijk te
    kweken bol- en knolgewassen.&lt;/p&gt;
&lt;p&gt;AI gauw begon Hoog uit liefhebberij zelf planten te kweken.
    Nadat hij het eindexamen van de handelsschool had afgelegd,
    mocht hij vanaf 1882 bij zijn oom op de kwekerij komen werken.
    Met veel ijver wijdde hij zich de eerste jaren aan de cultuur
    van en de handel in bloembollen. De oppervlakte cultuurgrond
    werd steeds verder uitgebreid, terwijl de firma in binnen- en
    buitenland een goede naam kreeg, mede door de deelneming aan
    belangrijke tentoonstellingen, waarvoor Hoog de inzendingen
    verzorgde.&lt;/p&gt;
&lt;p&gt;Met enige afgunst bezag Hoog het rijke sortiment van de
    destijds vermaarde Haarlemse firma E.H. Krelage &amp;amp; Zoon. Dit bracht hem op de gedachte zelf bloembollen te
    importeren. Uit de botanische literatuur leerde hij de
    vermoedelijke vindplaats kennen van uitheemse en in Nederland
    nauwelijks of niet bekende bolgewassen. Daarna kreeg hij het
    adres van Paul Graeber, een boomen bloemenkweker in Tasjkent,
    die bereid was om tulpebollen - die in de steppen van
    Centraal-Azi&amp;euml; groeien - te verzamelen en naar Haarlem te
    zenden. Voorts wist Hoog van het bestaan van Duitse en
    Oostenrijkse wetenschappelijke expedities, die voornamelijk
    materiaal voor herbaria en insecten-verzamelingen
    bijeenzochten. Zij, en ook particulieren die in de nabijheid
    van de vindplaatsen woonden, verzamelden in de jaren 1897-1914
    voor de firma C.G. van Tubergen jr. grote hoeveelheden unieke
    bol- en knolgewassen in Centraal- en Klein-Azi&amp;euml;. Vooral
    species van de geslachten Tulipa, Iris, Muscari, Scilla en
    Allium waren rijkelijk vertegenwoordigd. Tussen de beide
    wereldoorlogen beschikte de firma opnieuw over
    plantenverzamelaars, die, mede dank zij de bemiddeling van
    consuls in verre landen, veel bijzonder botanisch materiaal
    vergaarden, o.a. in Iran, Zuid-Amerika en Zuid-Afrika.&lt;/p&gt;
&lt;p&gt;Inmiddels was vanaf 1890 Hoogs jongere broer Thomas Marinus
    (geb. 26-4-1873) ook op de kwekerij werkzaam. Deze legde zich
    toe op de binnenlandse detailhandel van zaden en bloembollen,
    terwijl hij zich later ging specialiseren in het hybridiseren
    van de ingevoerde gewassen. Op deze wijze ontstonden vanaf ca.
    1900 talrijke cultuurvari&amp;euml;teiten ('cultivars'). Daaronder
    bevonden zich nieuwigheden, die wereldbekendheid verwierven,
    zoals gekleurde freesia's, de iris regeliocyclussoorten, de
    Hollandse irissen, cultivars van darwin-, breeder-, cottage-,
    leliebloemige-, kaufmanniana- en fosterianatulpen, heraut-,
    tubergenii- en nanusgladiolen, St. Bavo-anemonen en de
    amaryllis belladonna-verscheidenheden. Vanaf 'Zwanenburg'
    werden zowel de verzamelde uitheemse bol-, knol- en
    wortelgewassen als de daaruit door kruising ontstane cultivars
    over de gehele wereld verspreid. De firma C.G. van Tubergen jr.
    heeft hiermee een zeer belangrijke bijdrage geleverd aan de
    verbreding van het Sortiment. Om deze verdienste werd J.M.C.
    Hoog - vooral in Engeland - met belangrijke onderscheidingen en
    erelidmaatschappen ge&amp;euml;erd.&lt;/p&gt;
&lt;p&gt;In 1905 werden de gebroeders Hoog door hun oom - die als
    vrijgezel geen opvolgers had - als medefirmanten in de
    handelskwekerij opgenomen. Na het overlijden van C.G. van
    Tubergen jr., in januari 1919, zetten beide neefs de zaak
    voort. In 1928 werd de firma omgezet in een naamloze
    vennootschap. J.M.C. en Th.M. Hoog werden toen beiden directeur
    van 'NV C.G. van Tubergen's Bloembollen- en Zaadhandel', te
    Haarlem. In deze hoedanigheid hebben zij de zaak nog verder
    uitgebreid. Na hun overlijden in onderscheidenlijk 1950 en 1948
    zetten hun zoons en kleinzoons de onderneming voort,
    aanvankelijk nog in Haarlem en sedert 1979 te Lisse.&lt;/p&gt;
&lt;p&gt;Namens de NV Van Tubergen publiceerde J.M.C. Hoog in 1947
    een boekje, getiteld 
    &lt;em&gt;New bulbous and tuberous rooted plants,&lt;/em&gt;

    waarin hij de resultaten van zijn werk samenvatte. Naast zijn
    dagelijks werk bekleedde Hoog enige bestuursfuncties in
    tuinbouwvakorganisaties. Op het terrein der plantennomenclatuur
    gold hij als een deskundige. Bovendien was hij gemeenteraadslid
    van Haarlem (1915-1921) voor de Christelijk-Historische
    Kiesvereeniging. Verder had hij ruime belangstelling voor kunst
    en geschiedenis. In later jaren stond hij bekend als een
    hartstochtelijk verzamelaar van oud-Hollands tin, oude meubelen
    en schilderijen, tekeningen en Japanse prenten. Daarnaast heeft
    hij een interessante bibliotheek met waardevolle boeken over de
    sierteelt opgebouwd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Herinneringen aan de vestiging der firma C.G. van Tubergen
    Jr. op &amp;quot;Zwanenburg&amp;quot; te Haarlem&lt;/em&gt;

    (in samenwerking met Th.M. H[oog]) (Haarlem, 1918). Aanwezig in
    bibliotheek Koninklijke Algemeene Vereeniging voor
    Bloembollencultuur te Hillegom.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;Weekblad voor de Kon. Ned. Mij. voor Tuinbouw en
  Plantkunde,&lt;/em&gt;

  7-9-1940 en 
  &lt;em&gt;Weekblad voor Bloembollencultuur,&lt;/em&gt;

  5-11-1943, 14-7-1950 en 25-10-1968, alsmede in 
  &lt;em&gt;Haerlem. Jaarboek 1950,&lt;/em&gt;

  17-20: 
  &lt;p&gt;H.G. Cannegieter, 'Bij: J.M.C. Hoog. Over: Bloemkweekerij', in
  
  &lt;em&gt;Morks Magazijn&lt;/em&gt;

  44 (1942) 121-130; E.H. Krelage, 
  &lt;em&gt;Drie eeuwen bloembollenexport&lt;/em&gt;

  ('s-Gravenhage, 1946).&lt;/p&gt;
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 689.
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

