<biodes version="1.0">
  <fileDesc>
    <title>Hoefer, Frederic Adolph (1850-1938)</title>
    <ref target="http://resources.huygens.knaw.nl/bwn1880-2000/lemmata/bwn2/hoefer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoefer</idno>
    <persName><name type="geslachtsnaam">Hoefer</name>, Frederic Adolph</persName>
    <sex value="1"/>
    <event type="birth" when="1850"/>
    <event type="death" when="1938"/>
    <state type="occupation">legerofficier</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HOEFER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoefer, Frederic Adolph&lt;/strong&gt;, militair en oudheidkundige (Sittard 14-4-1850 - Zeist 7-10-1938).

Zoon van Peter Jacob Gustaf Hoefer, predikant, en Frederika Catherina
Jacobina Hief. Gehuwd op 28-5-1874 met Clara Gewin. Uit dit huwelijk
werden 1 zoon en 1 dochter geboren. Na haar overlijden (29-9-1889)
gehuwd op 18-6-1890 met Cornelia Martina barones Van Heemstra, hofdame
honoraire van koningin Emma. Uit dit huwelijk werden geen kinderen
geboren.


&lt;img src=&amp;quot;images/HOEFER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hoefer, Frederic Adolph&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Hoefer koos, na de lagere school in zijn geboorteplaats en de
kostschool in IJsselstein (Utrecht) te hebben bezocht, aanvankelijk
voor een militaire loopbaan. Hij studeerde aan de Koninklijke Militaire
Academie te Breda en werd in 1871 benoemd tot tweede luitenant der
artillerie en geplaatst bij het tweede Regiment Vestingartillerie te
Naarden. Vandaar uit doorliep hij van 1875 tot 1878 de Krijgsschool
voor Officieren te Utrecht, waarna hij in de rang van eerste luitenant
werd aangesteld bij het eerste Regiment Veldartillerie te Arnhem. Een
ongelukkige val van zijn paard betekende echter het voorlopige einde
van zijn loopbaan als officier, en op 3 april 1880 werd hem eervol
ontslag verleend wegens lichaamsgebreken. Nadien was hij enige tijd
werkzaam als hoofdcommies bij de Hollandsche IJzeren
Spoorwegmaatschappij en vervolgens sedert 1882 als administrateur bij
de Nederlandsche Bell-Telephoon Maatschappij te Rotterdam. In 1885 werd
hij tevens directeur van de Maatschappij voor Tijdaanwijzing.&lt;/p&gt;
&lt;p&gt;Hoezeer de belangstelling van Hoefer toen reeds historisch gericht
was blijkt uit zijn in 1887 te Leiden verschenen 
&lt;em&gt;Geschiedenis der openbare tijdaanwijzing.&lt;/em&gt;

In zijn Utrechtse jaren was hij door bemiddeling van Nicolaas Beets in
aanraking gekomen met de academische wereld van die dagen. Daar kwam
hij ook in contact met de Utrechtse archivaris S. Muller Fz., die hem
kennelijk tot het verrichten van archiefonderzoek heeft aangezet. In
Hattem, waar hij door zijn tweede huwelijk belandde, liet hij zich,
getroffen door de verwaarloosde toestand van het plaatselijk archief,
in 1895 tot onbezoldigd gemeentearchivaris benoemen. Deze functie heeft
hij tot 1931 vervuld. Naar de maatstaven van de moderne archivistiek
gemeten is het ordenend werk van Hoefer niet in alle opzichten geslaagd
te noemen. Te veel liet hij zich bij het ordenen van de bescheiden door
eigen voorkeur en belangstelling leiden. Wel heeft hij zich met succes
ingezet voor een betere behuizing van het archiefbestand in de door
zijn toedoen gerestaureerde Dijkpoort. Hoefers verdienste voor de
geschiedenis van Hattem ligt evenwel voornamelijk in de vele
publikaties die hij daaraan wijdde, zoals zijn omvangrijke 
&lt;em&gt;Aanteekeningen betreffende de kerk van Hattem,&lt;/em&gt;

verschenen in 1901 als 
&lt;em&gt;Werken&lt;/em&gt;

uitg. door Gelre, vereeniging tot beoefening van de Geldersche
geschiedenis etc., waarvan hij een der oprichters was. Door zijn
actieve bemoeienis met de geschiedenis van Hattem kwam hij in contact
met andere beoefenaars van de plaatselijke oudheidkunde in Gelderland
en Overijssel.&lt;/p&gt;
&lt;p&gt;Aangezien zijn archivarisambt hem niet volledig in beslag nam, liet
hij zich in 1894 benoemen tot directeur van het Provinciaal
Overijsselsch Geschiedkundig Museum te Zwolle. Deze functie heeft hij
eveneens tot 1931 bekleed. Het is zijn verdienste dat dit museum in
1905 kon worden gehuisvest in het prachtige patrici&amp;euml;rshuis aan de
Melkmarkt, waarin het thans nog is ondergebracht.&lt;/p&gt;
&lt;p&gt;Intussen begaf Hoefer zich steeds meer op het terrein van de
monumentenzorg. Nadat hij in 1899 lid was geworden van de Koninklijke
Nederlandsche Oudheidkundige Bond, volgde in 1903 zijn benoeming in de
Rijkscommissie voor de monumentenbeschrijving (sinds 1918 Afdeling A
van de Rijkscommissie voor de Monumentenzorg), hetgeen hij tot 1929
gebleven is. In die hoedanigheid heeft hij zich in het bijzonder met de
beschrijving van de Bommelerwaard beziggehouden. Tot de monumenten die
mede door zijn toedoen behouden bleven, behoren het Gothische Huis te
Kampen, het stadhuis van Hasselt, het Reventer te Zwolle, het Romaanse
kerkje te Wilsum.&lt;/p&gt;
&lt;p&gt;Zijn bemoeienis met het kasteel Doorwerth leidde tot de stichting
van een museum waaraan Hoefers naam blijvend verbonden is: Het
Koninklijk Leger- en Wapenmuseum (thans te Leiden en binnenkort geheel
in Delft gevestigd). In 1910 slaagde hij er namelijk in dit met de
ondergang bedreigde kasteel uit eigen middelen aan te kopen, en nadat
de restauratie ervan was voltooid, bracht hij zijn verzameling op het
gebied van de artillerie erin onder. Het Nederlandsch Artillerie Museum
werd op 5 augustus 1913 door ZKH prins Hendrik officieel geopend.&lt;/p&gt;
&lt;p&gt;Hoezeer Hoefer in zijn hart altijd militair was gebleven komt
overigens niet alleen tot uiting in de stichting van deze door
uitbreiding van het verzamelgebied weldra tot Legermuseum omgedoopte
instelling. Ook zijn talrijke studies over historische vestingwerken
getuigen daarvan'. Tekenend is ook dat hij zich bij het begin van
de mobilisatie in 1914 opnieuw voor actieve dienst aanmeldde. In de
rang van luitenant-kolonel werd hij onder meer belast met het commando
van de interneringsdepots voor Belgische Militairen te Kampen,
Nunspeet, Gaasterland en Hattem. Op 16 mei 1919 werd hem wederom eervol
ontslag verleend. Nadat hij op 24 augustus 1928 bevorderd was tot
kolonel-titulair werd hem op 14 april 1930 ter gelegenheid van zijn
tachtigste verjaardag, mede op grond van zijn museale arbeid, de
titulaire rang van generaal-majoor toegekend.&lt;/p&gt;
&lt;p&gt;Ofschoon het Legermuseum hem waarschijnlijk het meest na aan het
hart lag - hij heeft de leiding ervan tot het eind van zijn leven zelf
gevoerd - is zijn bijdrage aan de oprichting en ontwikkeling van het
Nederlandsch Openlucht Museum niet minder belangrijk geweest.
Ge&amp;iuml;nspireerd door bezoeken aan de grote openluchtmusea in de
Scandinavische landen, verspreidde Hoefer in april 1912 een pamflet
getiteld 
&lt;em&gt;Een Nederlandsch Openluchtmuseum,&lt;/em&gt;

een geestdriftig en bloemrijk pleidooi voor wat hij het
'opengeslagen boek 
&lt;em&gt;en relief&lt;/em&gt;

zou noemen. Aan de hand van overgebrachte en herbouwde woningen en
bedrijfsgebouwen, geheel ingericht met bijpassende meubels en
gebruiksvoorwerpen, zou de geschiedenis van de materi&amp;euml;le cultuur
en de gebruiken van de plattelandsbevolking, in al hun verscheidenheid
worden getoond. Nog in dezelfde maand werd de Vereeniging voor
Volkskunde 'Het Nederlandsch Openluchtmuseum' opgericht. Ook
nadat in 1918 het museum voor het publiek geopend kon worden - het werd
in 1941 een rijksmuseum -, bleef Hoefer zich in verschillende functies
voor deze instelling beijveren. Eerst in 1937 heeft hij het
voorzitterschap van de Vereeniging neergelegd.&lt;/p&gt;
&lt;p&gt;Behalve in hetgeen hij op museaal gebied tot stand heeft gebracht,
is de betekenis van Hoefer vooral gelegen in het stimuleren van
oudheidkundig onderzoek en monumentenbescherming op plaatselijk en
regionaal niveau. Sterk nationaal denkend, maar met een groot gevoel
voor streek-gebonden verschijnselen, heeft hij zich met grote
werkkracht en aanstekelijk, soms ook wel enigszins na&amp;iuml;ef aandoend
enthousiasme ingezet voor het behoud en de bestudering van de hem
dierbare overblijfselen van het verleden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het Nederlands Leger- en Wapenmuseum 'Generaal
Hoefer' bewaart zijn losse aantekeningen over uiteenlopende
onderwerpen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: 
&lt;em&gt;Onze landsverdediging bij een onderstelden aanval&lt;/em&gt;

(Arnhem, 1880); 
&lt;em&gt;Eenvoudige verklaring van waterstaatkundige benamingen, vooral met
het oog op militaire inundati&amp;euml;n&lt;/em&gt;

(Utrecht, 1880); 
&lt;em&gt;Fransch-Nederlandsch militair technisch woordenboek&lt;/em&gt;

(Arnhem, 1881); 
&lt;em&gt;Hoogduitsch-Nederlandsch militair technisch woordenboek&lt;/em&gt;

(Arnhem, 1883); 
&lt;em&gt;Nederlandsche vrouwen in dienst van Mars&lt;/em&gt;

(Rotterdam, 1888); 
&lt;em&gt;Mededeelingen omtrent Het Oude Loo en Den Cannenburch&lt;/em&gt;

(Arnhem, 1908); 
&lt;em&gt;Wandelingen door oud-Zwolle&lt;/em&gt;

(Zwolle, 1912); 'Ter nagedachtenis van P.J.G. Hoefer', in 
&lt;em&gt;Jaarboekje der Limburgsche Protestanten- Vereeniging voor 1919,&lt;/em&gt;

13-38, met autobiografische aantekeningen van de schrijver;
'Mededeelingen omtrent het onderwijs in de versterkingskunst aan
onze Hooge en Illustre Scholen', in 
&lt;em&gt;Bijdragen voor Vaderlandsche Geschiedenis en Oudheidkunde&lt;/em&gt;

6e reeks 7 (1928)205-242&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Geesink, in 
&lt;em&gt;Verslagen en Mededeelingen Vereeniging tot beoefening van
Overijsselsch Regt en Geschiedenis&lt;/em&gt;

55e stuk 2e reeks (1939) XXXIII-XXXVIII; A.J. Bernet Kempers, 'De
jaren tussen stichting en opening', in 
&lt;em&gt;Vijftig jaar Nederlands Openluchtmuseum&lt;/em&gt;

(Arnhem, 1962) 1-3; W. Sangers en A.H. Simonis, 'Biografische en
genealogische sprokkelingen uit Sittards verleden', in A.H. Simonis
[et al.]. 
&lt;em&gt;Sittard, historie en gestalte&lt;/em&gt;

(Sittard, 1971) 465-466.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 667.
&lt;/p&gt;

&lt;p&gt;Th.J. Meijer&lt;/p&gt; 
&lt;dtml-var bwn_footer&gt;</text>
  </biography>
</biodes>

