<biodes version="1.0">
  <fileDesc>
    <title>Drion, Jan (1915-1964)</title>
    <ref target="http://resources.huygens.knaw.nl/bwn1880-2000/lemmata/bwn3/drion"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">drion</idno>
    <persName><name type="geslachtsnaam">Drion</name>, Jan</persName>
    <sex value="1"/>
    <event type="birth" when="1915"/>
    <event type="death" when="1964"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/DRION.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Drion, Jan&lt;/strong&gt;, jurist ('s-Gravenhage 30-12-1915 - Leiden 1-3-1964).

  Zoon van Franciscus Johannes Wilhelmus Drion, lid van de Tweede
  Kamer, directeur Nationaal Bureau voor Documentatie over
  Nederland, en Elisabeth Maria Josepha Beguin. Gehuwd op 5-11-1955
  met Elisabeth Johanna van Rooijen. Uit dit huwelijk werden 3
  zoons geboren.
  
&lt;img src=&amp;quot;images/DRION.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Drion, Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Drion kwam uit een intellectueel bevoorrecht milieu. Als de
    vierde van zes kinderen groeide hij op in een gezin met een
    hechte familieband, onder meer voortvloeiend uit
    gemeenschappelijke belangstelling voor litteratuur, kunst en
    politiek. Zijn ouderlijk huis was bovendien een middelpunt voor
    verwanten en vrienden, aangetrokken zowel door de geest van
    oorspronkelijkheid die er heerste, als door hartelijkheid en
    huiselijkheid. Behalve hijzelf kozen en voltooiden alle vier
    zijn broers een universitaire studie.&lt;/p&gt;
&lt;p&gt;De lagere school en het gymnasium doorliep hij in Den Haag.
    In 1935 behaalde hij het diploma gymnasium-B, waarna hij zich
    in september van hetzelfde jaar liet inschrijven voor de
    rechtenstudie in Leiden. Voor het door hem op 2-12-1939
    afgelegde doctoraal examen kende de faculteit hem het judicium
    cum laude toe. Hetzelfde judicium kreeg hij voor de bewerking
    en de verdediging van het proefschrift 
    &lt;em&gt;Administratie contra rechter tot de intrekking van het
    conflictenbesluit&lt;/em&gt;

    ('s-Gravenhage, 1950), waarop hij op 28-6-1950 promoveerde bij
    E.M. Meijers.&lt;/p&gt;
&lt;p&gt;Van zijn Leidse leermeesters onderging Drion tijdens en ook
    na zijn studie vooral de invloed van Meijers en J.C. van Oven.
    Met beiden groeide bovendien de verhouding tussen leermeester
    en leerling later uit tot een zeer persoonlijke band. Aan Van
    Oven ontleende hij het voorbeeld van levendig en inspirerend
    onderwijs. Verder had hij met hem eigenschappen gemeen als
    innerlijke bewogenheid, heldere en directe manier van
    uitdrukken en ook muzikaal gevoel. Meijers' invloed onderging
    Drion, als vele van diens studenten, allereerst door de heldere
    en bevattelijke wijze waarop hij college gaf. Meer nog doordat
    Meijers zijn promotor was en hem in dezelfde jaren waarin hij
    zijn proefschrift voltooide (tussen 1947 en 1950) als
    medewerker betrok bij het voorbereidend werk voor een ontwerp
    voor een nieuw Burgerlijk Wetboek.&lt;/p&gt;
&lt;p&gt;In de oorlogsjaren leverden Jan Drion en zijn broer Huib,
    met gevaar voor hun leven, een belangrijke bijdrage aan het
    verzet tegen de bezettende macht. Al op 4 oktober 1940 kwamen
    zij met het eerste nummer van het illegale studentenblad 
    &lt;em&gt;De Geus,&lt;/em&gt;

    dat geheel door henzelf geschreven en aanvankelijk gestencild -
    sinds november 1942 in druk - verscheen en waarvan in en buiten
    studentenkringen een groot gezag uitging. In de jaren 1940,1941
    en 1943 verscheen het blad &amp;eacute;&amp;eacute;n keer per maand, later
    onregelmatiger. In de laatste twee oorlogsjaren was Jan Drion
    bovendien lid van de Grote Adviescommissie der Illegaliteit,
    als hoedanig hij een grote invloed uitoefende op de
    besluitvorming in de ondergrondse organisaties en op het
    contact daarvan met de regering in Londen. Geen van beide
    broers heeft zich ooit op dit illegale verleden laten
    voorstaan.&lt;/p&gt;
&lt;p&gt;Bij KB van 15 september 1950 werd Drion als opvolger van
    Meijers benoemd tot hoogleraar in het burgerlijk recht en het
    internationaal privaatrecht. Met grote voortvarendheid begon
    hij aan zijn nieuwe taak. Boeiend onderwijs, enkel aan de hand
    van de wetstekst gegeven en verlucht met casu&amp;iuml;stiek,
    bezorgde hem al spoedig volle zalen. Naast andere didactische
    vernieuwingen was een van zijn blijvende successen de
    oprichting van het studententijdschrift 
    &lt;em&gt;Ars Aequi,&lt;/em&gt;

    bestemd voor allen die werkten bij of studeerden aan een van de
    juridische faculteiten. Met Drions annotaties bij recente
    arresten stond het al direct bij zijn verschijnen op hoog peil,
    en dat is zo gebleven. Met ingang van 1954 trad Drion ook op
    als annotator van burgerrechtelijke arresten in de 
    &lt;em&gt;Nederlandse Jurisprudentie.&lt;/em&gt;

    Zijn juridische geschriften betreffen o.a. onderwerpen van
    burgerlijk recht; zijn dissertatie echter ook van staats- en
    bestuursrecht. Kenmerkend voor al zijn werk is de duidelijke
    begrenzing van het onderwerp aan de hand van, naar geldend
    recht onbeantwoord gebleven of omstreden, concrete vragen. Door
    middel van een nieuwe analyse herschikt hij die tot hoofd- en
    bijvragen, waarvan de beantwoording vervolgens leidt tot geheel
    oorspronkelijke oplossingen.&lt;/p&gt;
&lt;p&gt;Nog geen vier jaren nadat hij als hoogleraar was begonnen
    kwam er, als gevolg van het plotselinge overlijden van Meijers
    op 25 juni 1954, opnieuw een wending in zijn leven. Op aandrang
    van L.A. Donker, minister van Justitie, gaf hij, na veel
    aarzeling, gevolg aan de uitnodiging om samen met J. Eggens
    (later vervangen door G. de Grooth) en F.J. de Jong de taak van
    Meijers voort te zetten. Gehecht aan zijn succesvolle onderwijs
    en aan de mogelijkheden en stimulansen die de universiteit bood
    voor wetenschappelijk werk, voelde hij aan de andere kant sterk
    dat de voortzetting van Meijers' werk voorrang moest hebben.
    Hij koos, naar zijn aard, de weg van de meeste weerstand:
    aanvaarding van de grote veeleisende taak zonder zijn werk in
    Leiden geheel op te geven. Zo bleef hij, formeel ontheven, nog
    zoveel bij het onderwijs betrokken dat er soms nauwelijks iets
    veranderd leek.&lt;/p&gt;
&lt;p&gt;Het werk aan het nieuwe wetboek leverde al spoedig
    resultaten op. In 1955 verscheen het ontwerp voor boek 5
    (Zakenrecht). In de daarop volgende jaren vonden de
    schriftelijke behandeling, het mondeling overleg en de openbare
    behandeling van de ontwerpen voor de boeken 1 en 2 plaats.
    Drions optreden als regeringscommissaris naast de ministers van
    Justitie I. Samkalden (1957 en 1958) en A.C.W. Beerman (1958)
    maakte grote indruk. Hij bleek de materie tot in details te
    beheersen en, waar nodig, te kunnen terugvallen op een
    fenomenale algemene rechtskennis. Mede daaraan was het te
    danken dat de ingediende ontwerpen zonder ingrijpende
    wijzigingen werden aanvaard. Ook trof het hoezeer hij Meijers
    nabijkwam in gemak van optreden, bescheidenheid en gevoel voor
    humor. Hierna restten nog de voorbereiding van de parlementaire
    behandeling van de boeken 3 en 4 van het Ontwerp-Meijers en van
    de nog in te dienen ontwerpen voor de overige boeken. Van de
    leden van het driemanschap maakte alleen Drion deel uit van
    alle daarvoor ingestelde werkgroepen. Maar ook in Leiden bleef
    hij actief, o.m. met colleges voor afgestudeerden over
    onderwerpen van rechtsvergelijking.&lt;/p&gt;
&lt;p&gt;Midden in al dit, hem dierbare, maar ook zijn fysieke
    krachten te boven gaande werk werd hij op 20 februari 1964
    getroffen door een dodelijke hartaanval. In zijn namens de
    regering uitgesproken afscheidswoord bracht minister Y.
    Scholten de wijd verbreide ontsteltenis aldus onder woorden dat
    Nederland een van zijn grootste zonen had verloren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
    &lt;em&gt;Verzamelde geschriften van J. Drion&lt;/em&gt;

    [Uitg. door A.R. Bloembergen et al.] (Leiden [etc.],
    1968)337-340.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.F. Glastra van Loon, in 
  &lt;em&gt;Ars Aequi&lt;/em&gt;

  13 (1963) 5 (febr.) 73 - 76; J.F. Glastra van Loon en I.
  Samkalden, in 
  &lt;em&gt;Het Parool,&lt;/em&gt;

  2-3-1964; C.H.F. Polak, in 
  &lt;em&gt;Leids Universiteitsblad&lt;/em&gt;

  29 (1964) 22 (maart) 1-3; K. Wiersma, in 
  &lt;em&gt;NRC,&lt;/em&gt;

  4-3-1964 en in 
  &lt;em&gt;Verzamelde geschriften van J. Drion,&lt;/em&gt;

  IX-XXV.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Verzamelde geschriften van J. Drion&lt;/em&gt;

    [Uitg. door A.R. Bloembergen et al.] (Leiden [etc.],
    1968) afbeelding tegenover titelblad.&lt;/p&gt;



&lt;p&gt;K. Wiersma&lt;/p&gt; 
&lt;dtml-var bwn_footer&gt;</text>
  </biography>
</biodes>

