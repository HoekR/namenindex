<biodes version="1.0">
  <fileDesc>
    <title>Polak, Willem (1924-1999)</title>
    <author>H. de Liagre B&#246;hl</author>
    <ref target="http://resources.huygens.knaw.nl/bwn1880-2000/lemmata/bwn6/polakw"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polakw</idno>
    <persName><name type="geslachtsnaam">Polak</name>, Willem</persName>
    <sex value="1"/>
    <event type="birth" when="1924"/>
    <event type="death" when="1999"/>
    <state type="occupation">journalist</state>
    <state type="occupation">bestuurder</state>
    <state type="occupation">staatssecretaris</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/POLAKW.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Polak, Willem&lt;/strong&gt;, journalist en bestuurder 
(Amsterdam 14-9-1924 - Ilpendam (N.H.) 1-10-1999). Zoon van Philip
Polak, magazijnbediende, later handelsreiziger in textiel, en Clara
Jacobs. Gehuwd op 14-5-1947 met Johanna Charlotta van 't Kruijs
(geb. 1924). Uit dit huwelijk werden 1 zoon en 1 dochter geboren. 


&lt;/p&gt;
&lt;img src=&amp;quot;images/POLAKW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polak, Willem&amp;quot; class=&amp;quot;bwnimg&amp;quot;&gt;
&lt;p&gt;De familie waarin Wim Polak als enig kind opgroeide, werd door
hem zelf omschreven als 'mensen die altijd goed hun brood hebben
verdiend' en 'typisch een goed-burgerlijk milieu, niet een
arbeidersgezin' (Hol). Hoewel buitenkerkelijk, was het in menig
opzicht een echt joods milieu. Men at op vrijdagavond kippensoep,
en als dertienjarige deed Wim 'bar mitswa'. De vader was
vakbondslid, stemde op de Sociaal-Democratische Arbeiderspartij
(SDAP) en las 
&lt;em&gt;Het Volk&lt;/em&gt;, maar bij de arbeidersbeweging was hij niet actief
betrokken. Zoals vele Amsterdamse joden indertijd deden, verhuisde
het gezin Polak in de jaren twintig vanuit de oude Jodenbuurt naar
'De Pijp' en vervolgens, begin jaren dertig, naar een comfortabeler
behuizing in de Rivierenbuurt.&lt;/p&gt;
&lt;p&gt;Polak volgde het middelbaar onderwijs op de Tweede Openbare
Handelsschool in de P.L. Takstraat. Met goede cijfers deed hij daar
in 1941 eindexamen HBS-A. Inschrijving aan de Universiteit van
Amsterdam, waar hij economie wilde studeren, was toen sinds enkele
maanden voor joden verboden. Ter compensatie nam hij
priv&amp;eacute;-lessen bij de latere hoogleraar economie Salomon
Kleerekoper.&lt;/p&gt;
&lt;p&gt;In oktober 1942 werden zijn ouders door de Duitse bezetter
weggevoerd: zijn moeder werd vermoord in het vernietigingskamp
Sobibor en zijn vader kwam 'ergens in Midden-Europa' om het leven.
Polak zelf vond door bemiddeling van een oom, die evenals zijn
vader handelsreiziger was, eind 1942 een onderduikadres bij een
arbeidersgezin in Rossum, ten noorden van Oldenzaal. Hier hield hij
zich twee&amp;euml;nhalf jaar schuil, zijn tijd grotendeels lezend
doorbrengend. Hij ontmoette er Jo van 't Kruijs, op wie hij
verliefd werd. Na de bevrijding reisde hij naar haar woning in de
Amsterdamse Rivierenbuurt. Zij woonde daar alleen met haar vader.
Polak trok bij hen in en trouwde in 1947 met Jo. Uit dit huwelijk
werden in 1948 en 1951 twee kinderen geboren.&lt;/p&gt;
&lt;p&gt;Samen met zijn vrouw sloot Polak zich onmiddellijk na de
bevrijding aan bij de SDAP, die zich kort daarna verbreedde tot de
Partij van de Arbeid (PvdA). In oktober 1946 ging Polak als
journalist werken op de financieel-economische redactie van de
socialistische krant 
&lt;em&gt;Het Vrije Volk&lt;/em&gt;. In 1950 werd hij - 26 jaar oud - chef van
die afdeling en lid van de hoofdredactionele staf. Deze functie zou
hij vijftien jaar uitoefenen. Na de bevrijding had Polak zich als
student economie ingeschreven aan de Universiteit van Amsterdam,
maar hij gaf aan deze studie een lagere prioriteit dan aan zijn
journalistieke werk. In 1948 haalde hij het kandidaatsexamen, maar
verder is hij niet gekomen.&lt;/p&gt;
&lt;p&gt;In 1951 - kort nadat Polak met zijn gezin was verhuisd naar de
Amsterdamse nieuwbouwwijk 'Bos en Lommer' - werd hij binnen de
Amsterdamse PvdA voorzitter van de afdeling Nieuw-West. In 1954
werd hij tweede voorzitter van het federatiebestuur. Dezelfde
ontwikkeling voltrok zich eind jaren vijftig: in 1958, niet lang
nadat hij met zijn gezin naar de nieuwbouwwijk 'Slotervaart' was
verhuisd, werd Polak vice-voorzitter van de pas opgerichte
PvdA-afdeling Slotervaart-Osdorp. Hoewel hij wegens zijn
journalistieke en politieke werkzaamheden vaak van huis was,
betoonde hij zich een huiselijke man, die graag in zijn gezin
verkeerde. Polak loochende zijn joodse afkomst geenszins. Maar die
identiteit had voor hem niets exclusiefs, en hij ging er opvallend
ontspannen mee om (Menno Polak, 
&lt;em&gt;NIW&lt;/em&gt;).&lt;/p&gt;
&lt;p&gt;In september 1962 werd Polak tot lid van de gemeenteraad van
Amsterdam gekozen. Dankzij de expertise die hij zich als journalist
in sociaal-economische aangelegenheden had verworven, maakte hij
daar snel carri&amp;egrave;re. In mei 1964 werd hij voorzitter van de
PvdA-fractie, en in september 1965 volgde zijn benoeming tot
wethouder voor Financi&amp;euml;n, Belastingen en Kunstzaken. Na vijf
jaar werd hij - als oudste wethouder - tevens loco-burgemeester. In
die functie heeft hij wegens ziekte van I. Samkalden het
burgemeesterschap van oktober 1971 tot maart 1972 waargenomen en
opnieuw in de zomer van dat jaar.&lt;/p&gt;
&lt;p&gt;Als beheerder van de portefeuille Financi&amp;euml;n had Polak te
kampen met een deficit van 90 &amp;agrave; 100 miljoen gulden op de
begroting. Bij zijn aantreden als wethouder sprak hij dan ook de
gedenkwaardige woorden: 'Wie ben ik, dat ik zo'n groot tekort mag
beheren?' ( 
&lt;em&gt;Het Vrije Volk&lt;/em&gt;, 1-9-1965). In 1966 was de financi&amp;euml;le
situatie dermate nijpend dat Polak tijdens zijn zomervakantie in
Schotland vrijwel elke dag naar het stadhuis belde met de vraag of
er nog genoeg geld in de kas zat om de ambtenaren te betalen
(Roegholt, 310).&lt;/p&gt;
&lt;p&gt;Tegenover zijn ambtenaren was wethouder Polak veeleisend. Als
oud-journalist was hij een vaardige stilist, en met die
bekwaamheid kon hij zijn ambtenaren danig op de huid zitten.
Wanneer hij een ambtelijke tekst in handen kreeg, ging hij er
onmiddellijk in schrappen en wijzigen. Soms werd, wanneer hij dat
nodig vond, zelfs de hele tekst door hem herschreven (Slot, 95).
Niettemin vonden de ambtenaren hem innemend, en zij waardeerden hem
vooral als de gewone Amsterdammer met zijn snelle humor.&lt;/p&gt;
&lt;p&gt;Op 11 mei 1973 verruilde Polak zijn wethouderszetel voor de post
van staatssecretaris van Binnenlandse Zaken in het kabinet-Den Uyl.
Aangezien hij in deze functie speciaal was belast met de
gemeentefinanci&amp;euml;n, kreeg hij de kans de financi&amp;euml;le
problemen van de grote steden aan te pakken. Zo zorgde Polak ervoor
dat het ministerie van Binnenlandse Zaken een co&amp;ouml;rdinerende
bevoegdheid kreeg inzake alle aspecten van de financi&amp;euml;n van
gemeenten en provincies. Amsterdam werd door zijn toedoen van 1975
tot 1983 een zogeheten 'Artikel 12'-gemeente, waardoor de stad
onder curatele van het rijk kwam te staan: elke uitgave vereiste
voortaan voorafgaande departementale toestemming. Overigens
opereerde Polak, wanneer de Amsterdamse belangen aan de orde waren,
uiterst behoedzaam in het Haagse milieu. Achteraf herinnerde hij
zich hierover: 'Ik zorgde ervoor, dat ik als staatssecretaris nooit
zelf Amsterdam deed. Elke schijn van partijdigheid moest worden
vermeden' (Roegholt, 314).&lt;/p&gt;
&lt;p&gt;Kort na de val van het kabinet-Den Uyl op 22 maart 1977 werd
Polak benoemd tot burgemeester van Amsterdam als opvolger van
Samkalden. Op 15 juni van dat jaar werd hij ge&amp;iuml;nstalleerd.
Doordat nu 'een doodgewone Amsterdamse jongen' de ambtswoning aan
de Herengracht 502 betrok, kwam er volgens de pers een einde aan de
reeks hoofdstedelijke burgemeesters van deftigen huize ( 
&lt;em&gt;NRC Handelsblad&lt;/em&gt;, 15-6-1977). Dit beeld werd door Polaks
voorkomen bevestigd. Hij was een kleine, beweeglijke man met een
scherp getekend gezicht, getooid met grijze haren en een grote
zwarte bril en daaronder een eeuwige glimlach. Vooraf liet Polak
weten niet langer dan &amp;eacute;&amp;eacute;n zesjarige termijn burgemeester
te willen blijven. 'Ergens ligt immers die bananenschil waarover ik
kan uitglijden', verklaarde hij (Roegholt, 348). Uitglijders vielen
er genoeg te maken, want hij aanvaardde zijn ambt juist op het
moment dat er binnen de Amsterdamse gemeenteraad uitzonderlijk
scherpe controverses over de stadsvernieuwing leefden, die vooral
zijn eigen PvdA-fractie in twee onverzoenlijke kampen
verdeelden.&lt;/p&gt;
&lt;p&gt;Polaks ambtsperiode was eveneens het tijdsbestek waarin de
kraakbeweging het meest actief was. Bij herhaling werd hij als
burgemeester gedwongen panden gewapenderhand door de Mobiele
Eenheid te laten ontruimen. Een dergelijk besluit nam hij nooit
lichtvaardig. Een ontruiming door de politie kostte immers veel
tijd en energie. Zijn grote frustratie was dat hij zich in zulke
periodes niet kon wijden aan de werkelijke problemen van de stad,
zoals het behoud van werkgelegenheid en de economische
ontwikkeling. Terwijl het pand 'Groote Keyser' aan de
Keizersgracht, dat eind 1979 was gekraakt, nog na taaie
onderhandelingen kon worden vrijgemaakt, leidde het verwijderen van
krakers uit de 'Vondelvrijstraat' in februari 1980 tot massaal
gewelddadig verzet. Polak maakte daaraan een eind door met een
bulldozer-tank van het leger de door de krakers opgerichte
barricades te verwijderen. Hij deed dat zonder steun van de
politieke leiders in de gemeenteraad, die in meerderheid
terugschrokken voor hard optreden.&lt;/p&gt;
&lt;p&gt;Kort na de rellen in de Vondelstraat vond op Koninginnedag 1980
in Amsterdam de inhuldiging van koningin Beatrix plaats.
Krakersacties onder de leuze 'Geen woning, geen kroning' liepen uit
op felle gevechten in de binnenstad. Met de mogelijkheid van
demonstraties had het gemeentebestuur van meet af aan rekening
gehouden. Maar toen de politieleiding aan Polak voorstelde om van
te voren alle bruggen tussen het Waterlooplein en de binnenstad op
te halen - om te verhinderen dat de actievoerders naar de Dam
zouden optrekken - wees hij dat plan af. Achteraf merkte hij
hierover op: 'Opgehaalde bruggen in de stad had ik immers al een
keer meegemaakt: in februari 1941 toen de SS de bruggen om de oude
Jodenbuurt had opgehaald of versperd als inleiding tot de eerste
grote razzia op joodse mannen en jongens' ( 
&lt;em&gt;Amsterdammer en sociaal-democraat&lt;/em&gt;). De Mobiele Eenheid moest
met honden, paarden, waterkanonnen en traangas optreden om het
krakersgeweld te beteugelen. Slechts met moeite kon worden
voorkomen dat de relschoppers de Dam bereikten, waar in de Nieuwe
Kerk de inhuldigingsplechtigheid plaatsvond.&lt;/p&gt;
&lt;p&gt;Gedurende Polaks gehele burgemeestersperiode is hij door de
krakers persoonlijk aangevallen en bedreigd met teksten als 'Polak,
jij zwijn, we krijgen je wel klein'. Hijzelf merkte in een
interview over die beschimpingen op: 'Als ik op een muur gekalkt
zie 'Polak is een zak', dan doet me dat niet zo vreselijk
veel - dat hoort bij mijn werk. Wat ik wel vies vind, zijn de
antisemitische telefoontjes die geregeld binnenkomen' ( 
&lt;em&gt;De Echo&lt;/em&gt;, 29-4-1980).&lt;/p&gt;
&lt;p&gt;Tot Polaks verdiensten als burgemeester behoort de
besluitvorming inzake de bouw van de 'Stopera'. Voor het in 1979
geopperde plan om een nieuw stadhuis en een operatheater in
&amp;eacute;&amp;eacute;n complex samen te brengen, heeft hij zich met al zijn
bestuurskracht ingespannen. De bouwvergunning werd in oktober 1981
verleend.&lt;/p&gt;
&lt;p&gt;In de pers werd vaak de indruk gewekt dat Polak weinig
doortastend optrad en dat in het college van B en W de
socialistische wethouder van Stadsvernieuwing J.L.N. Schaefer -
Polaks voormalige collega staatssecretaris - als de eigenlijke
burgemeester van Amsterdam optrad. Maar deze voorstelling van zaken
is eenzijdig. Polak was een gedegen bestuurder. Hij ging bij
voorkeur bedachtzaam te werk en besteedde veel aandacht aan het
bedenken van spitsvondige compromissen. Wanneer het erop aankwam,
zoals met betrekking tot de ordehandhaving, was hij niet alleen
slagvaardig, maar ook onverzettelijk. Dat Polak een grote afkeer
had van geweld, was algemeen bekend. Hij ging - zeker bij
ontruimingen - tot het uiterste om ingrijpen van de Mobiele Eenheid
te voorkomen. Maar stond zijn besluit om gewapenderhand op te
treden eenmaal vast, dan toonde hij zich doortastend.&lt;/p&gt;
&lt;p&gt;Na zijn afscheid als burgemeester, op 1 juli 1983, betrok het
echtpaar Polak in Ilpendam een door de architect G. Rietveld
ontworpen bungalow. Van 1984 tot 1994 had hij zitting in de Raad
van State. Daar was hij lid van de afdelingen Binnenlandse Zaken en
Financi&amp;euml;n en voorzitter van de afdeling Economische Zaken.
Tevens was hij lid van de bijzondere commissie die het jaarlijks
conceptadvies van het college over de Miljoenennota opstelde. Naast
het lidmaatschap van de Raad van State vervulde hij tot aan zijn
dood vele bestuurlijke nevenfuncties. Na een kort ziekbed overleed
hij in 1999 op 75-jarige leeftijd aan kanker.&lt;/p&gt;
&lt;p&gt;Polaks verdiensten als wethouder, staatssecretaris, burgemeester
en staatsraad betroffen vooral de verhouding tussen de
rijksoverheid en de grote steden op financieel terrein. Op grond
van die deskundigheid is hij als burgemeester binnengehaald, en als
zodanig voldeed hij volledig aan de verwachtingen. Onder zijn
leiding werd Amsterdam door moeilijke jaren van politieke
consternatie en recessie geloodst en zette de stad de eerste
stappen op weg naar een nieuwe, gezondere economie.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Particulier archief-W. Polak (Inv.nr. 1120: interview
door Sebastiaan Hol (1991)) en persdocumentatie betreffende W. Polak van het Stadsarchief Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;
&lt;em&gt;Wim Polak. Amsterdammer en sociaal-democraat. Opstellen van en
over Wim Polak&lt;/em&gt;. Samengest. door Menno Polak en Gerrit van
Herwijnen (Amsterdam 2003).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n op 4-10-1999 door o.a. Hubert
Smeets, in 
&lt;em&gt;NRC Handelsblad&lt;/em&gt;, Frans Peeters, in 
&lt;em&gt;Het Parool&lt;/em&gt; en Marc van den Broek, in 
&lt;em&gt;de Volkskrant&lt;/em&gt;: 'Willem Polak als wethouder', in 
&lt;em&gt;Het Vrije Volk&lt;/em&gt;, 1-9-1965; 'Wim Polak wil gewoon in de stad
een pilsje drinken', in 
&lt;em&gt;NRC Handelsblad&lt;/em&gt;, 15-6-1977; 'Burgemeester Polak openhartig
over zijn ervaringen '40-'45', in 
&lt;em&gt;De Echo&lt;/em&gt;, 29-4- 1980; Ben Kroon [e.a.], 'Amsterdam ontdekt
zijn Polak', in 
&lt;em&gt;De Tijd&lt;/em&gt;, 12-11-1982; Eric Slot, 
&lt;em&gt;Vijf gulden eeuwen. Momenten uit 500 jaar
gemeentefinanci&amp;euml;n: 1490 - Amsterdam - 1990&lt;/em&gt; (Amsterdam
1990); Richter Roegholt, 
&lt;em&gt;Amsterdam na 1900&lt;/em&gt; ('s-Gravenhage 1993); Henk E. Koning,
'Toespraak ter gelegenheid van de overdracht van het archief van
wijlen Wim Polak_', in 
&lt;em&gt;Amstelodamum 88&lt;/em&gt; (2001) 4 (juli/aug.) 23-27; Menno Polak, 
&lt;em&gt;Wim Polak toegankelijk&lt;/em&gt; [Brochure Wim Polak Stichting]
(Amsterdam 2001); idem, 'Hoe joods was de burgemeester?' in 
&lt;em&gt;Nieuw Isra&amp;euml;litisch Weekblad&lt;/em&gt;, 2-11-2001.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Amstelodamum&lt;/em&gt; 88 (2001) 4 (juli/aug.) 24 [Foto: Capital
Photo's, Schiphol, Amsterdam].&lt;/p&gt;
&lt;p&gt;H. de Liagre B&amp;ouml;hl&lt;/p&gt;
 
&lt;dtml-var bwn_footer&gt;</text>
  </biography>
</biodes>

