<biodes version="1.0">
  <fileDesc>
    <title>Fentener van Vlissingen, Frederik Hendrik (1882-1962)</title>
    <ref target="http://resources.huygens.knaw.nl/bwn1880-2000/lemmata/bwn5/fentener"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fentener</idno>
    <persName><name type="geslachtsnaam">Fentener van Vlissingen</name>, Frederik Hendrik</persName>
    <sex value="1"/>
    <event type="birth" when="1882"/>
    <event type="death" when="1962"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/fentener.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fentener van Vlissingen, Frederik Hendrik&lt;/strong&gt;, ondernemer (Amsterdam 20-7-1882 - Vught (N.Br.) 30-7-1962). 
Zoon van Frederik Hendrik Fentener van Vlissingen, ondernemer,
  en Lijntje Catharina Antonia Adriana Roosenburg. Gehuwd op
  4-5-1905 met Sophia Schout Velthuijs (1882-1976). Uit dit
  huwelijk werden 2 zoons en 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/fentener.jpg' alt='afbeelding van Fentener van Vlissingen, Frederik Hendrik'&gt;Frits Fentener van Vlissingen groeide, samen met zijn twee
    jaar oudere zuster Charlotte, op in een in oorsprong lutherse
    familie die tot grote welstand was gekomen in de Amsterdamse
    steenkolenhandel. Hij volgde lager onderwijs in Baarn en
    Hilversum en doorliep de vijfjarige HBS te Utrecht. In 1900
    liet Fentener van Vlissingen zich inschrijven aan de
    Polytechnische School in Delft. Hij was actief lid van het
    Delftsch Studentencorps en leerde in deze stad zijn aanstaande
    vrouw kennen. De slechte gezondheid van zijn vader noopte hem
    in 1904 de ingenieursstudie af te breken om op 22-jarige
    leeftijd in dienst te treden van de
    Steenkolen-Handelsvereeniging N.V. (SHV). Dit in 1896 tot stand
    gekomen consortium had zijn zwaartepunt in Rotterdam en vormde
    het agentschap voor Nederland van het
    Rheinisch-Westf&amp;auml;lisches Kohlen-Syndikat, het machtige
    kartel van kolenproducenten in het Duitse Ruhrgebied. De in de
    SHV verenigde kolenhandelaren waren niet alleen in zakelijk
    opzicht verbonden, maar ook onderling meervoudig geparenteerd.
    Fentener van Vlissingen was bijvoorbeeld via zijn echtgenote en
    via zijn zuster verzwagerd met de Rotterdamse Van
    Beuningens.&lt;/p&gt;
&lt;p&gt;In het hoofdkantoor van de SHV te Utrecht - veelzeggend
    tegenover de vestiging van de Staatsspoorwegen, de grootste
    afnemer, gelegen - begon Van Vlissingen zijn
    ondernemerscarri&amp;egrave;re als procuratiehouder, waarna hij
    geleidelijk hogere functies binnen het bedrijf zou bekleden.
    Maar ook in deze ondergeschikte positie droeg hij reeds bij tot
    de expansie van het bedrijf door in 1906 het alleenrecht op de
    binnenvaart van kolen te verwerven, waartoe twee
    dochterondernemingen in het leven werden geroepen.&lt;/p&gt;
&lt;p&gt;In 1911 werd Fentener van Vlissingen directeur van de SHV.
    Al onmiddellijk toonde hij zijn commercieel inzicht door nog
    datzelfde jaar mee te werken aan de oprichting van de N.V.
    Hollandsche Kunstzijde-Industrie te Breda. Het feit dat bij de
    productie van kunstzijde grote hoeveelheden steenkool nodig
    waren, gaf bij hem de doorslag om samen met de Duitser J.
    Balthazar, lid van het SHV-consortium en medeoprichter van de
    Vereinigte Glanzstoff Fabriken A.G., een belangrijk deel van
    het benodigde kapitaal te verschaffen. Zodoende stond het
    bedrijf voortaan niet alleen via de kolen, maar ook via de
    kunstzijde in nauwe relatie met Duitsland.&lt;/p&gt;
&lt;p&gt;Het uitbreken van de Eerste Wereldoorlog maakte het Fentener
    van Vlissingen weliswaar moeilijker de SHV te leiden, maar bood
    hem tevens nieuwe kansen zijn talenten te ontplooien. Zo trad
    hij, wegens zijn expertise in de kolenhandel, van 1914 tot 1918
    op als secretaris van het Rijkskolenbureau, dat de
    kolendistributie verzorgde. In deze hoedanigheid nam hij deel
    aan de onderhandelingen met Duitsland tot levering van kolen en
    ijzer aan het neutrale Nederland. Van 1918 tot 1933 had
    Fentener van Vlissingen, samen met andere prominente
    ondernemers en bankiers, zitting in de raad van bijstand van de
    directie van Economische Zaken van het departement van
    Buitenlandse Zaken. Hij verwierf zich een reputatie als
    deskundig en behendig economisch diplomaat - in het bijzonder
    in de contacten met Duitsland - en nam in de jaren twintig en
    dertig herhaaldelijk deel aan handelspolitieke
    onderhandelingen. Daarbij bleef Fentener van Vlissingen
    overigens steeds de zakenman die 'met groote handigheid het
    algemeen belang met dat van zijn onderneming weet te
    vereenigen' (&lt;em&gt;Herinneringen Heldring&lt;/em&gt;

    I, 369).&lt;/p&gt;
&lt;p&gt;Fentener van Vlissingen - die zichzelf meestal aanduidde als
    'Van Vlissingen' en door anderen vaak 'F.H.' werd genoemd -
    genoot door zijn kwaliteiten als onderhandelaar en spreker bij
    zijn collega-ondernemers groot aanzien. Vaak ging dit echter
    gepaard met een zekere ergernis of misschien ook bewonderende
    afgunst. Met zijn rijzige gestalte en aristocratische allure
    bewaarde Fentener van Vlissingen, hoewel beminnelijk in de
    omgang en een erudiet causeur, in gezelschap altijd afstand:
    hij sprak met zachte stem op vaak licht ironische wijze en gaf
    ongaarne iemand een hand. Fentener van Vlissingen was zich
    bewust van zijn grote intelligentie: 'de man met het dubbel
    stel hersens' noemde men hem wel vanwege zijn uitzonderlijke
    analytische vermogen. Naar zijn mening werd de wereld - naar
    hij bij herhaling opmerkte - bevolkt door 'domkoppen'; met
    intellectueel minderbegaafden in leidende posities kende hij,
    in de conferentiezaal en daarbuiten, weinig mededogen. Talrijke
    binnen- en buitenlandse onderscheidingen en eerbewijzen vielen
    Fentener van Vlissingen in de loop der jaren ten deel,
    waaronder twee eredoctoraten: &amp;eacute;&amp;eacute;n van de
    Rijksuniversiteit te Utrecht in 1936 en &amp;eacute;&amp;eacute;n van
    Rollins College in Florida het jaar daarop.&lt;/p&gt;
&lt;p&gt;Tijdens het interbellum zou Fentener van Vlissingens ster
    verder rijzen. Kunde, kapitaalkracht en kolen brachten hem in
    talloze commissarisfuncties bij ondernemingen, ook al was hij
    als SHV-directeur vaak direct belanghebbende. Een eigen opgave
    uit 1938 vermeldt ruim veertig commissariaten, waarvan zestien
    op het terrein van de energievoorziening, tien in de sfeer van
    kunstzijde en textiel, en vijf bij ondernemingen die als grote
    afnemers van energie konden gelden: Koninklijke Nederlandsche
    Hoogovens en Staalfabrieken, Vereinigte Stahlwerke A.G., N.V.
    Koninklijke Luchtvaart Maatschappij voor Nederland en
    Koloni&amp;euml;n (KLM), N.V. Nederlandsche Vliegtuigenfabriek en
    'Werkspoor'.&lt;/p&gt;
&lt;p&gt;Wat de SHV zelf betreft, ging Fentener van Vlissingen door
    het afsluiten van een kolenconventie in 1929 een kartel aan met
    de Staatsmijnen, het in Limburg gevestigde staatsbedrijf dat de
    eigen kolen verhandelde en een geduchte concurrent voor zijn
    bedrijf betekende. Toch vormde intussen niet de kolen, maar de
    kunstzijdefabricage het zwaartepunt van Fentener van
    Vlissingens activiteiten. De aanvankelijke samenwerking met
    Vereinigte Glanzstoff Fabriken werd in 1929 gevolgd door
    volledige overname van deze veel grotere onderneming, te zamen
    met het moederbedrijf omgedoopt tot Algemeene Kunstzijde Unie
    N.V. (AKU). Door nevenvestigingen in Groot-Brittanni&amp;euml;,
    Oostenrijk, Spanje, Itali&amp;euml;, de Verenigde Staten en Mexico
    ontstond &amp;eacute;&amp;eacute;n van de eerste moderne Nederlandse
    multinationals, waarop Fentener van Vlissingen tussen 1925 en
    1954, eerst als gedelegeerd commissaris en na 1945 als
    president-commissaris, een stempel drukte.&lt;/p&gt;
&lt;p&gt;Fentener van Vlissingen was evenwel meer dan een machtige
    exponent van het groeiende economische netwerk van Nederland.
    Hij verwierf blijvende nationale betekenis als medeoprichter
    van ondernemingen met een innovatief karakter, zoals Hoogovens
    in IJmuiden, waarvan hij vanaf de stichting in 1918 tot 1945
    gedelegeerd commissaris en van 1945 tot 1953
    president-commissaris - en daarmee in feite medebestuurder -
    was. In het aandelenkapitaal van dit bedrijf van 25 miljoen
    gulden participeerde hij met 1 miljoen. In eenzelfde figuratie
    raakte Fentener van Vlissingen in 1919 betrokken bij de
    oprichting en het bestuur van de KLM en de Vliegtuigenfabriek
    van Anthony Fokker, beide grote afnemers van energie. Zijn
    kritische begeleiding wekte bij KLM-directeur A. Plesman
    veelvuldig irritatie - 'een regelrechte plaag met zijn eeuwige
    gevraag' (Wennekes, 519) -, maar voor de steunverlenende
    Nederlandse overheid was hij een garantie voor scherp toezicht
    op het bedrijf.&lt;/p&gt;
&lt;p&gt;Als Nederlands succesrijkste grootindustrieel in het
    interbellum bezat Fentener van Vlissingen het gezag zich
    kritisch uit te spreken. Zijn voordracht uit 1929, 'De
    voorziening in de kapitaalbehoefte der industrie door of door
    bemiddeling van banken' (gepubliceerd in: 
    &lt;em&gt;De Ingenieur&lt;/em&gt;

    28 (1929) T.95-107), waarin hij de oprichting van een
    industriebank bepleitte, bevatte een toekomstvisie die de
    noodzaak van industrialisatie bij voortgaande bevolkingsgroei
    vooropstelde. Als voorzitter, van 1926 tot 1951, van de raad
    van beheer van de Koninklijke Nederlandsche Jaarbeurs in
    Utrecht, en zeker als voorzitter, van 1931 tot 1951, van de
    Kamer van Koophandel en Fabrieken voor het gebied Utrecht
    hadden zijn uitspraken nationaal gezag. In deze laatste
    hoedanigheid riep Fentener van Vlissingen in de jaren dertig in
    zijn nieuwjaarsredes publiekelijk op tot algehele
    loonsverlaging, terugdringing van de overheidsbemoeienis,
    ordening in de regelgeving en vooral internationale
    samenwerking op economisch gebied. Dit laatste zag hij als 'de
    beste waarborg voor welvaart en vrede' (&lt;em&gt;Rede Kamer van Koophandel Utrecht 1938&lt;/em&gt;

    , 16-17) en streefde hij ook na als voorzitter, van 1933 tot
    1937, van de in Parijs gevestigde Internationale Kamer van
    Koophandel. Nog in 1939 - voordat de Tweede Wereldoorlog
    dergelijke oproepen zou doen verstommen - presenteerde hij hier
    een 'Program of Economic Disarmament'.&lt;/p&gt;
&lt;p&gt;Ook Fentener van Vlissingens pleidooien voor vrede en
    economische samenwerking werden niet ingegeven door louter
    idealisme: het waren zijn zakelijke belangen die niet bij
    oorlog waren gebaat. Daarom ook deed hij er alles aan de
    betrekkingen te verbeteren met het Duitse bedrijfsleven,
    waarmee hij uit hoofde van zijn vele functies en nevenfuncties
    vanouds nauwe contacten had. Zo was Fentener van Vlissingen van
    1931 tot 1939 voorzitter van de Nederlandsch-Duitsche Kamer van
    Koophandel en leidde hij van 1937 tot 1942 mede het
    Deutsch-Niederl&amp;auml;ndische Gesellschaft, dat economische
    samenwerking met Duitsland bepleitte. Hoewel hij door afkomst
    en aard een afkeer van de nazi's had, stond hij positief
    tegenover de economische opleving die zich onder hun leiding na
    1933 in Duitsland voltrok. Om die reden onthield hij zich van
    kritiek op het regime. Tweemaal, in 1934 en in 1937, werd hij
    in zijn functie van voorzitter van de Internationale Kamer van
    Koophandel ontvangen door Hitler. Tijdens het laatste bezoek
    onderscheidde de F&amp;uuml;hrer hem met het Kruis van Verdienste
    van de Orde van de Duitse Adelaar.&lt;/p&gt;
&lt;p&gt;Na de Duitse inval nam Fentener van Vlissingen het
    voorzitterschap op zich van het Nationaal Comit&amp;eacute; voor
    Economische Samenwerking, een orgaan van twaalf vooraanstaande
    topfiguren uit het bedrijfsleven, dat door aanpassing aan het
    bezettingsregime een zekere economische zelfstandigheid voor
    het Nederlandse bedrijfsleven hoopte te behouden. Dit
    Comit&amp;eacute; bleef slechts enkele maanden bestaan, aangezien de
    Duitse bezetter niets voelde voor een aaneengesloten blok van
    leidende Nederlandse ondernemers en het spoedig door forsere
    vormen van economische collaboratie werd voorbijgestreefd.
    Bovendien werd Fentener van Vlissingen door Berlijn gewantrouwd
    in verband met uitspraken waarin hij de Duitsers verweet 'als
    een dief in de nacht' Nederland te zijn binnengevallen en de
    bezetting een 'schanddaad' noemde. Niettemin werd hij -
    mogelijk als lid van de Aufsichtsr&amp;auml;te van de Vereinigte
    Glanzstoff Fabriken en van de Vereinigte Stahlwerke - ontzien;
    het is in ieder geval opvallend dat hij nimmer tot de
    gijzelaars behoorde. Aan het einde van de bezetting verleende
    Fentener van Vlissingen steun aan de illegaliteit en had hij
    onderduikers in huis. Dat hem zijn aanvankelijke bereidheid tot
    samenwerking met de Duitsers niet werd kwalijk genomen, bleek
    uit de rol die hij na de bevrijding in de zuivering van het
    bedrijfsleven speelde.&lt;/p&gt;
&lt;p&gt;Na de oorlog legde Fentener van Vlissingen geleidelijk zijn
    ondernemersfuncties neer, beginnend met de overdracht van de
    leiding van de SHV aan zijn jongste zoon, Jan, in 1945. In zijn
    vele nevenbetrekkingen zou hij nog tot in de eerste helft van
    de jaren vijftig werkzaam blijven. Toen hij en zijn vrouw in
    1951 Utrecht na - zoals hij zei - 55 gelukkige jaren verlieten,
    schonk hij zijn woning aan de Maliebaan aan de stad. Die
    vestigde er een dependance van het Centraal Museum, waaraan
    Fentener van Vlissingen voorheen al in stilte talloze
    schenkingen had gedaan. Hij genoot naam als collectioneur, in
    het bijzonder van zilver en van 17de-eeuws Delfts blauw, en
    geregeld leende hij stukken uit zijn eigen beroemde verzameling
    uit voor tentoonstellingen. Daarnaast hadden ook toneel en
    muziek zijn belangstelling. Voor de bouw van de Utrechtse
    Stadsschouwburg stelde Fentener van Vlissingen in 1937 uit
    eigen middelen zelfs een half miljoen gulden ter beschikking.
    Maar ook dit geschiedde in het geheim, zoals hij evenmin
    ruchtbaarheid gaf aan zijn ontelbare giften aan fondsen op
    cultureel en maatschappelijk gebied. De laatste elf jaar van
    zijn leven woonden Fentener van Vlissingen en zijn vrouw op het
    400 hectare grote landgoed 'De Beukenhorst' te Vught. Hier
    overleed hij in 1962, na een langdurige ziekte, op
    tachtigjarige leeftijd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief Fentener van Vlissingen in
  familiebezit; dossier-Fentener van Vlissingen in het Centraal
  Archief Bijzondere Rechtspleging bij het ministerie van Justitie
  te 's-Gravenhage; documentatiedossier-F.H. Fentener van
  Vlissingen bij het Nederlands Instituut voor Oorlogsdocumentatie
  te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicatie: 
    &lt;em&gt;Rede[s] van F.H. Fentener van Vlissingen, algemeen
    voorzitter der Kamer van Koophandel en Fabrieken voor het
    gebied Utrecht...&lt;/em&gt;

    , 1933-1939 (Utrecht 1933-1939); 
    &lt;em&gt;De toekomstige ontwikkeling van den wereldhandel&lt;/em&gt;

    [Voordracht] ([Amsterdam] 1934); 
    &lt;em&gt;De bevordering van den internationalen handel!&lt;/em&gt;

    [Voordracht] ([Amsterdam] 1935) 
    &lt;em&gt;De toekomst van onze handelspolitiek&lt;/em&gt;

    [Voordracht] ([Amsterdam] 1936); 
    &lt;em&gt;International economic reconstruction. An economist's and
    businessman's survey on the main problems of today&lt;/em&gt;

    (Parijs 1936); 
    &lt;em&gt;Die Auswirkungen staatlicher Ma&amp;szlig;nahmen auf den
    Welthandel&lt;/em&gt;

    [Voordracht] (Jena 1936); 
    &lt;em&gt;De Internationale Kamer van Koophandel en haar belang voor
    economische toenadering tusschen de landen&lt;/em&gt;

    [Voordracht] (['s-Gravenhage] 1938); 'Nederland's economische
    betrekkingen met het buitenland over veertig jaren', in 
    &lt;em&gt;Het bedrijfsleven tijdens de regeering van H.M. koningin
    Wilhelmina, 1898-1938&lt;/em&gt;

    . Onder eindred. van P. Lieftinck (Amsterdam 1938) 1-19;
    'International trade promotion, world interdependence and
    economic change', in 
    &lt;em&gt;World Trade. Journal of the International Chamber of
    Commerce&lt;/em&gt;

    (april 1939); Rapport over de leiders van Nederlandse
    ondernemingen en hun moeilijkheden tijdens de bezetting bestemd
    voor het Militair Gezag (1944), gedeeltelijk weergegeven in, 
    &lt;em&gt;Onderdrukking en verzet. Nederland in oorlogstijd&lt;/em&gt;

    II. Onder red. van J.J. van Bolhuis [e.a.] (Arnhem [etc.] z.j.)
    224-229.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Max Dendermonde, 
  &lt;em&gt;Nieuwe tijden, nieuwe schakels. De eerste vijftig jaren van de
  A.K.U.&lt;/em&gt;

  (Wormerveer [1961]); A.H. Ingen Housz, in 
  &lt;em&gt;Economisch-Historisch Jaarboek&lt;/em&gt;

  26 (1963) 347-350; Joh. de Vries, 
  &lt;em&gt;Hoogovens IJmuiden, 1918-1968. Ontstaan en groei van een
  basisindustrie&lt;/em&gt;

  (Amsterdam 1968); Henk de Mari, 'Het succesverhaal van de
  Fentener van Vlissingens', in 
  &lt;em&gt;De Telegraaf&lt;/em&gt;

  , 3-10-1970; 
  &lt;em&gt;Herinneringen en dagboek van Ernst Heldring (1871-1954)&lt;/em&gt;

  . Uitgeg. door Joh. de Vries (3 dln.; Groningen 1970); L. de
  Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IV en V ('s-Gravenhage 1972, 1974); P.E. de Hen, 
  &lt;em&gt;Actieve en re-actieve industriepolitiek in Nederland. De
  overheid en de ontwikkeling van de Nederlandse industrie in de
  jaren dertig en tussen 1945 en 1950&lt;/em&gt;

  (Amsterdam 1980); Madelon de Keizer, 
  &lt;em&gt;Appeasement en aanpassing. Het Nederlandse bedrijfsleven en de
  Deutsch-Niederl&amp;auml;ndische Gesellschaft, 1936-1942&lt;/em&gt;

  ('s-Gravenhage 1984); M.L.J. Dierikx, 
  &lt;em&gt;Begrensde horizonten. De internationale
  burgerluchtvaartpolitiek van Nederland in het interbellum&lt;/em&gt;

  (Zwolle 1988); Gerhard Hirschfeld, 
  &lt;em&gt;Bezetting en collaboratie. Nederland tijdens de oorlogsjaren
  1940-1945&lt;/em&gt;

  (Haarlem 1991); Rob van Gaal, 
  &lt;em&gt;Een bolwerk voor de muzen. 50 jaar Stadsschouwburg Utrecht,
  1941-1991&lt;/em&gt;

  (Utrecht 1991); Joh. de Vries, 
  &lt;em&gt;De Nederlandsche Bank-geschiedenis nader beschouwd&lt;/em&gt;

  (Leiden [etc.] 1992); Wim Wennekes, 'Frits Fentener van
  Vlissingen (1882-1962)', in idem, 
  &lt;em&gt;De aartsvaders. Grondleggers van het Nederlandse
  bedrijfsleven&lt;/em&gt;

  (Amsterdam [etc.] 1993) 501-545; Johannes Houwink ten Cate, 
  &lt;em&gt;'De mannen van de daad' en Duitsland, 1919-1939. Het Hollandse
  zakenleven en de vooroorlogse buitenlandse politiek&lt;/em&gt;

  ('s-Gravenhage 1995); Arjen Taselaar, 
  &lt;em&gt;De Nederlandse koloniale lobby. Ondernemers en de Indische
  politiek, 1914-1940&lt;/em&gt;

  (Leiden 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Rob van Gaal, 
  &lt;em&gt;Een bolwerk voor de muzen. 50 jaar Stadsschouwburg Utrecht,
  1941-1991&lt;/em&gt;

  (Utrecht 1991) 27.&lt;/p&gt;
&lt;p&gt;Joh. de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

