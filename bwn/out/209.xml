<biodes version="1.0">
  <fileDesc>
    <title>Boon, Hendrik Nicolaas (1911-1991)</title>
    <ref target="http://resources.huygens.knaw.nl/bwn1880-2000/lemmata/bwn4/boon"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boon_4</idno>
    <persName><name type="geslachtsnaam">Boon</name>, Hendrik Nicolaas</persName>
    <sex value="1"/>
    <event type="birth" when="1911"/>
    <event type="death" when="1991"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOONHN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boon, Hendrik Nicolaas&lt;/strong&gt;, diplomaat (Rotterdam 23-8-1911 - 's-Gravenhage 1-5-1991). Zoon van Jan Boon, makelaar in koffie en thee, en Elisabeth
  Johanna Mees. Gehuwd op 4-6-1936 met Charlotte Talitha Mees (1913-2008). Uit
  dit huwelijk werden 4 dochters geboren.
  
&lt;img src=&amp;quot;images/BOONHN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boon, Hendrik Nicolaas&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hoewel Han Boon zich in het diplomatieke milieu, waar hij
    later zou uitblinken, vaak liet voorstaan op zijn afkomst uit
    een Rotterdams koopmansgeslacht, heeft hij slechts zijn eerste
    zeven levensjaren in zijn geboortestad gewoond. Hij voelde er
    zich trouwens - zoals hij later zou toegeven - ook niet thuis.
    In 1918 besloten zijn ouders zich in Bosch en Duin, in het
    landelijke Sticht, te vestigen. Daar ging hij op school: na de
    lagere school het Christelijk Lyceum te Zeist.&lt;/p&gt;
&lt;p&gt;Al vroeg toonde Boon belangstelling voor de archeologie. Nog
    in zijn schooljaren reisde hij door het toentertijd nog weinig
    door toeristen bezochte Griekenland. Als tweedejaars student
    aan de Rijksuniversiteit te Leiden, waar hij, na het behalen
    van het diploma gymnasium--A, in 1929 archeologie en oude
    geschiedenis was gaan studeren, nam hij deel aan een
    driemaandse studiereis van het Deutsches evangelisches Institut
    des Heiligen Landes te Jeruzalem. Hier echter kwam hij tot de
    conclusie dat de studie van oosterse talen 'waarvan een
    redelijke kennis toch tot de noodzakelijke intellectuele bagage
    van een aankomend archeoloog behoort' (&lt;em&gt;Uitgevaren&lt;/em&gt;

    , 53), niets voor hem was. Boon besloot dus door te gaan in de
    moderne geschiedenis, waarin hij op 19 juni 1934 cum laude zijn
    doctoraal haalde. Twee jaar later, op 3 april 1936, volgde zijn
    promotie bij prof. J. Huizinga op het onderwerp 
    &lt;em&gt;R&amp;ecirc;ve et r&amp;eacute;alit&amp;eacute; dans l'oeuvre &amp;eacute;conomique
    et sociale de Napol&amp;eacute;on III&lt;/em&gt;

    . Hiervoor had hij, onder leiding van prof. H. Hauser,
    onderzoek verricht aan de Parijse Sorbonne. Eerder had Boon al
    college gelopen aan het Institut Universitaire de Hautes
    &amp;eacute;tudes Internationales te Gen&amp;egrave;ve en aan de
    Universiteit van Londen. Zijn liefde bleef evenwel zijn leven
    lang uitgaan naar de archeologie, die hij zijn 'inspiratiebron'
    op zijn vele, latere reizen zou noemen.&lt;/p&gt;
&lt;p&gt;Intussen had Boon ook in het studentenleven niet
    stilgezeten. Zo was hij secretaris-redacteur van het 
    &lt;em&gt;Leidsch Universiteitsblad&lt;/em&gt;

    , secretaris van het Nederlandsch Bureau voor Buitenlandsche
    Studentenbetrekkingen en praeses van de studentenfaculteit
    Letteren en Wijsbegeerte en had hij het plan voor de
    lustrummaskerade van 1935, 'Het landjuweel te Leiden', bedacht.
    Ook maakte hij in 1933/1934 als assessor I deel uit van het
    Collegium van het Leidsche Studenten Corps.&lt;/p&gt;
&lt;p&gt;Nog v&amp;oacute;&amp;oacute;r zijn promotie had Boon zich, onder andere
    door praktijkervaring op een Londens scheepvaartkantoor op te
    doen, voorbereid op het attach&amp;eacute;-examen voor de
    diplomatieke dienst. Hij legde dit in februari 1936 af. De
    voorzitter van de examencommissie noemde hem 'zeer goed'. Het
    secretaris-examen volgde drie jaar later. Boons eerste
    werkzaamheden als diplomaat waren op het kabinet van de
    minister van Buitenlandse Zaken. Hij werd er onder meer belast
    met het toezicht op de ongeveer honderd aanhangers van generaal
    Franco die bij het uitbreken van de Spaanse burgeroorlog asiel
    hadden gezocht in het Nederlandse gezantschap te Madrid en
    later naar Nederland waren overgebracht. Dit leidde ertoe dat
    hij in 1939 als secretaris toegevoegd werd aan de tijdelijk
    zaakgelastigde bij de inmiddels erkende regering-Franco, met
    als standplaats het Franse Saint-Jean-de Luz. In hetzelfde jaar
    nog werd Boon als jongste diplomatiek ambtenaar geplaatst op
    het gezantschap te Brussel. Zijn verblijf aldaar was echter
    niet van lange duur, want in mei 1940 moest het
    gezantschapspersoneel, bij het naderen van de Duitse troepen,
    Belgi&amp;euml; verlaten. Na een avontuurlijke tocht door een
    Frankrijk in oorlog bereikte Boon met zijn gezin ten slotte
    Spanje. Hier ontving hij bericht van zijn plaatsing op het
    gezantschap te Washington, waar hij zich in augustus 1940
    vervoegde.&lt;/p&gt;
&lt;p&gt;In de Amerikaanse hoofdstad hield Boon zich voornamelijk
    bezig met codewerk en het uitgeven van paspoorten en visa.
    Later kwamen daar censuur en het analyseren van de binnenlandse
    politiek via krantenlectuur bij. Hij bleef in Washington totdat
    hij, in 1946, geplaatst werd als eerste secretaris op de
    ambassade te Tsjoengking, de zetel van de Nationalistische
    regering van Tsjiang Kai-sjek. Maar hij was daar nog nauwelijks
    ingewerkt of de nieuwe minister van Buitenlandse Zaken,
    C.G.W.H. baron van Boetzelaer van Oosterhout, onder wie hij in
    Washington gewerkt had, haalde hem in december 1946 naar
    Batavia om er op te treden als waarnemend politiek adviseur van
    luitenant-gouverneur-generaal H.J. van Mook. In deze functie
    zat hij midden in het voorspel tot de eerste politi&amp;euml;le
    actie tegen de Republiek Indonesia.&lt;/p&gt;
&lt;p&gt;Een half jaar later, in juni 1947, keerde Boon terug naar de
    ambassade bij de Chinese Nationalisten, die intussen naar
    Nanking was verhuisd. Maar ook dit verblijf was niet van lange
    duur, want in december 1947 riep Van Boetzelaer hem naar Den
    Haag om daar op het departement de post van - eerst waarnemend
    - chef der Directie Politieke Zaken op zich te nemen. In deze
    functie droeg Boon in belangrijke mate bij aan de formulering
    en uitvoering van de buitenlandse politiek, waarvan in die
    jaren het beleid ten aanzien van Indonesi&amp;euml;, met zijn
    internationale verwikkelingen, de meeste aandacht vroeg. Ook
    als - eveneens eerst waarnemend - secretaris-generaal, waartoe
    hij in juni 1949, nog slechts 37 jaar oud, werd benoemd, bleef
    hij bij de Indonesische kwestie betrokken.&lt;/p&gt;
&lt;p&gt;Het meest memorabele werk dat Boon als secretaris-generaal -
    onder minister D.U. Stikker (1948-1952) - heeft verricht, is
    evenwel de reorganisatie van het departement, noodzakelijk
    geworden door de verandering die het buitenlandse beleid van
    Nederland - van neutrale, bijna passieve tot
    bondgenootschappelijke, actieve mogendheid - sinds 1940 had
    ondergaan. In plaats van een functionele kwam er onder zijn
    leiding een regionale indeling tot stand, die tot op vandaag in
    grote lijnen bestaat.&lt;/p&gt;
&lt;p&gt;Dit werk had veel van Boons krachten gevergd. Daarom legde
    hij al na ruim drie jaar zijn functie neer om ambassadeur in
    Rome te worden, een post die hem, naast het diplomatieke werk,
    in staat stelde toe te geven aan zijn liefde voor de
    archeologie. Hier bleef hij zes jaar, van 1952 tot 1958, toen
    hij naar Caracas werd overgeplaatst. Zelf zag hij deze
    overplaatsing niet als een promotie, en inderdaad stond hij
    niet bekend als een bewonderaar van de Nieuw-Guineapolitiek van
    minister van Buitenlandse Zaken J.A.M.H. Luns.&lt;/p&gt;
&lt;p&gt;Dat Boon niettemin door Luns als een van zijn beste
    diplomaten werd beschouwd, blijkt uit zijn benoeming, in 1961,
    tot permanent vertegenwoordiger bij de Noordatlantische
    Verdragsorganisatie (NAVO). Negen jaar lang vervulde hij deze
    belangrijke functie: eerst in Parijs; vanaf 1967, na Frankrijks
    uittreding uit de militaire organisatie van de NAVO, te
    Brussel. Als zodanig zat Boon in het middelpunt van het
    westerse veiligheidsbeleid. Sleutelwoorden voor dat beleid in
    die jaren zijn: de Cubaanse crisis van 1962; de Multilateral
    Force en latere, meer geslaagde pogingen de Europese
    bondgenoten inzicht te geven in de Amerikaanse nucleaire
    strategie; de inval van de strijdkrachten van het Warschaupact
    in Tsjechoslowakije in 1968; de daaraan voorafgaande en erop
    volgende pogingen tot ontspanning tussen Oost en West. Aan het
    denkwerk dat hiermee verbonden was, heeft de intellectueel Boon
    belangrijke bijgedragen geleverd. Na dit uitzonderlijk lange
    ambassadeurschap werd hij, op eigen verzoek, opnieuw in zijn
    geliefde Rome geplaatst, waar hij tot zijn pensionering in 1976
    zou blijven.&lt;/p&gt;
&lt;p&gt;Ook toen bleef deze rusteloze man vele activiteiten
    ontplooien. Het begin was niet gelukkig: vrijwel daags nadat
    Boon uit handen van minister M. van der Stoel de eretekenen
    behorende bij zijn benoeming tot grootofficier in de orde van
    Oranje-Nassau - een bijzonder hoge onderscheiding voor een
    scheidende ambassadeur - had ontvangen, verscheen zijn boek 
    &lt;em&gt;Afscheidsaudi&amp;euml;ntie. Tien studies uit de diplomatieke
    praktijk&lt;/em&gt;

    , waarin hij scherpe kritiek op het beleid van het kabinet-Den
    Uyl (1973-1977), inclusief dat van Van der Stoel, uitte. Niet
    iedereen heeft dit elegant gevonden, en ook hij zelf erkende
    later dat zijn boek 'misschien iets te kort na mijn vertrek' (&lt;em&gt;Uitgevaren&lt;/em&gt;

    , 196) was verschenen. Tekenen van onvrede over het Nederland
    dat Boon, na bijna een kwart eeuw verblijf buitenslands,
    teruggevonden had, zijn ook te vinden in het in 1978 verschenen
    
    &lt;em&gt;Uitgevaren - thuisgevaren. Schetsen en silhouetten uit het
    leven buitengaats en binnenboord&lt;/em&gt;

    .&lt;/p&gt;
&lt;p&gt;Van de vele organisaties waarvan Boon, na terugkeer in
    Nederland, het voorzitterschap op zich nam, worden hier slechts
    genoemd: het Nederlands Genootschap voor Internationale Zaken,
    de Rijkscommissie voor de Musea, de Archeologische
    Werkgemeenschap voor Nederland, het Nederlands Instituut voor
    het Nabije Oosten te Leiden en te Istanboel, de Praemium
    Erasmianum en de Raad van het Leids Universiteitsfonds. Ook in
    internationale lichamen nam hij zitting, zoals de Transatlantic
    Board van de Johns Hopkins International School te Bologna, de
    Academische raad van advies van het NATO Defense College te
    Rome, de Trilaterale Commissie, de Westeuropese adviesraad van
    'Radio Free Europe' en 'Radio Liberty'.&lt;/p&gt;
&lt;p&gt;Boon was een man overlopend van energie en idee&amp;euml;n, die
    zijn opvattingen - ook over collega's - niet altijd voor zich
    hield. Ook als historicus was hij enigszins een vreemde eend in
    de bijt van de Nederlandse diplomatie, waartoe vroeger bijna
    uitsluitend juristen toetraden. Van zijn produktiviteit geven,
    naar buiten toe, zijn boeken en zijn artikelen in onder meer de
    
    &lt;em&gt;Internationale Spectator&lt;/em&gt;

    , 
    &lt;em&gt;De Gids&lt;/em&gt;

    , de 
    &lt;em&gt;Nieuwe Rotterdamse Courant&lt;/em&gt;

    (archeologische reisbrieven) en 
    &lt;em&gt;NRC Handelsblad&lt;/em&gt;

    blijk. Zolang Boon ambassadeur was, wist zijn staf zijn
    tomeloosheid veelal binnen de perken te houden en de daarbij
    onvermijdelijke slordigheden te corrigeren. Die correctie
    ontbeerde hij na zijn pensionering, zodat zijn latere
    geschriften nogal wat feitelijke onjuistheden bevatten en ook
    overigens niet altijd even diplomatiek waren. Ook miste hij wel
    eens het geduld zijn ongetwijfeld originele gedachten helemaal
    uit te werken. Maar zeker was Boon een man die inspirerend
    werkte op diegenen van zijn medewerkers die hij duldde. Als
    Nederlands naoorlogse diplomatie aanzien heeft gehad, is dat
    mede aan hem te danken geweest&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-H.N. Boon berust bij de Tweede Afdeling van
  het Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: De ontwikkeling
    van de internationale handelspolitiek sinds 1931 [gestencilde
    uitgave, o.a. aanwezig in de Koninklijke Bibliotheek te
    's-Gravenhage] (S.l., 1938); 
    &lt;em&gt;Bagatellen uit de diplomatieke dienst. Herinneringen van 35
    jaar Buitenlandse Zaken&lt;/em&gt;

    (Rotterdam, 1972); 'Het oorlogsdagboek van dr. H.N. Boon:
    Brussel 9 mei 1940 - Lissabon 4 augustus 1940'. Uitgeg. door
    P.M. Benders en P.J.M. Vogels, in 
    &lt;em&gt;Nederlandse Historische Bronnen&lt;/em&gt;

    V (Hilversum, 1985) 279-319; Cees Wiebes en Bert Zeeman, 
    &lt;em&gt;Indonesische dagboeknotities van dr. H.N. Boon 1946-1949&lt;/em&gt;

    (Houten, 1986).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door B. S[teinmetz], in
  
  &lt;em&gt;Het Parool&lt;/em&gt;

  , 3-5-1991, door C.A. van der Klaauw, in 
  &lt;em&gt;BZ. Personeelsblad voor de medewerkers van het ministerie van
  Buitenlandse Zaken&lt;/em&gt;

  18 (1991) 4 (juni) 11-12: H.F.L.K. van Vredenburch, 
  &lt;em&gt;Den Haag antwoordt niet. Herinneringen&lt;/em&gt;

  (Leiden, 1985); Cees Wiebes en Bert Zeeman, 'Twee onafhankelijke
  diplomaten: dr. J.H. van Roijen en dr. H.N. Boon', in 
  &lt;em&gt;Internationale Spectator&lt;/em&gt;

  46 (1992) 2 (febr.) 100-105; idem, 
  &lt;em&gt;Belgium, the Netherlands and Alliances, 1940-1949&lt;/em&gt;

  (Leiden, 1993).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: J.D. Noske; Collectie ANEFO; Boon in mei 1949].&lt;/p&gt;


&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

