<biodes version="1.0">
  <fileDesc>
    <title>Cordang, Joannes Matheus (1869-1942)</title>
    <ref target="http://resources.huygens.knaw.nl/bwn1880-2000/lemmata/bwn4/cordang"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cordang</idno>
    <persName><name type="geslachtsnaam">Cordang</name>, Joannes Matheus</persName>
    <sex value="1"/>
    <event type="birth" when="1869"/>
    <event type="death" when="1942"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/CORDANG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cordang, Joannes Matheus&lt;/strong&gt;, wielrenner (Blerick (L.) 6-12-1869 - Swalmen (L.) 24-3-1942). Zoon van Gerardus Cordang, schipper, en Joanna Janssen. Gehuwd
  op 30-4-1906 met Maria Hendrika Konings. Uit dit huwelijk werden
  6 zoons en 2 dochters geboren.
  
&lt;img src=&amp;quot;images/CORDANG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cordang, Joannes Matheus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Als negende telg uit een gezin met vijftien kinderen moest
    Mathieu ('Mat') Cordang al jong aan het werk. Hij werd zeeman
    en voer de wereld rond. Toen zijn schip in 1893 in Vlissingen
    lag, bleek in de buurt een wielerwedstrijd te worden verreden.
    Hij leende een fiets en won. Cordang had meteen de smaak te
    pakken. Hij zocht werk aan de wal als gangmaker van bekende
    coureurs en besloot zelf wielrenner te worden. Op 15 september
    1893 meldde hij zich als lid bij de Algemeene Nederlandsche
    Wielrijders-Bond, die destijds ook de wedstrijdsport
    regelde.&lt;/p&gt;
&lt;p&gt;Na enkele proefwedstrijden debuteerde Cordang op 24 juni
    1894, 24 jaar oud, in de nieuwe wielerklassieker Amsterdam -
    Arnhem - Amsterdam. Hij won deze overtuigend met twaalf minuten
    voorsprong. Op de tweede plaats eindigde Kees Witteveen, die
    tot dan toe de beste op de lange afstand was geweest en
    Cordangs voornaamste rivaal zou worden. In dat jaar won hij ook
    de wedstrijden Rotterdam - Utrecht, Leiden - Utrecht, en
    Maastricht - Nijmegen (alle drie vice versa), telkens met
    Witteveen als tweede.&lt;/p&gt;
&lt;p&gt;Cordangs naam werd snel bekend, zeker nadat hij aan het eind
    van het seizoen 1894, met de Maastrichtenaar Chris Bailleux als
    bijrijder, het wereldkampioenschap tandemrijden over een mijl
    op 1 minuut 35 had gebracht. Vedetten als Jaap Eden en Cordang
    maakten de wielersport populair, en op veel plaatsen werden
    pistes aangelegd. Toch gaf Cordang de voorkeur aan
    wegwedstrijden. Hij trainde veel en won menige zware race. In
    guur weer was hij in zijn element: modder, regen, tegenwind,
    slechte wegen deerden hem niet. In augustus 1895 was Cordang
    een van de Nederlandse afgevaardigden naar de
    wereldkampioenschappen in Keulen, waar hij de titel op de 100
    km voor amateurs won, met Witteveen alweer als tweede.&lt;/p&gt;
&lt;p&gt;Toen het drie maanden later ook aan Nederlandse renners werd
    toegestaan als professional uit te komen, maakte Cordang van de
    wielersport zijn beroep. Na een weddenschap ging hij een duel
    aan met een personentrein op het traject Maastricht - Roermond.
    Hoewel de trein 2 km minder aflegde won hij. Cordang waagde
    zich ook buiten de landsgrenzen, maar had als beroepsrenner
    aanvankelijk weinig succes, mede door materiaalpech in de
    wedstrijd Bordeaux - Parijs en een val in Antwerpen. Later
    verging het hem beter, vooral op de Parijse winterbaan. Hij
    werd in 1897 gecontracteerd door het rijwielmerk Gladiator en
    kwam uit in de sinds een jaar verreden wegrace Parijs -
    Roubaix. Samen met de Fransman Maurice Garin - in 1903 winnaar
    van de eerste Tour de France - stormde hij de wielerbaan van
    Roubaix op. Cordang leek zijn rivaal te zullen verslaan, maar
    in een bocht kwam hij ten val en liep daardoor een achterstand
    op van 200 meter. In de nog te rijden ronden haalde hij die
    echter weer in om uiteindelijk in de eindsprint toch nog te
    worden verslagen. Ook in Bordeaux - Parijs eindigde hij als
    tweede, achter de Fransman Gaston Rivi&amp;egrave;rre, die over
    betere (gemotoriseerde) gangmaking beschikte. Cordangs tweede
    plaatsen brachten voor het eerst een Nederlander op het
    erepodium van een grote internationale wedstrijd.&lt;/p&gt;
&lt;p&gt;Geprikkeld door verscheidene tegenslagen en uitgedaagd door
    tegenstrevers trok Cordang naar Londen, waar hij op 18
    september 1897 op de baan van Crystal Palace de grootste
    prestatie uit zijn wielerloopbaan leverde: 24 uur achter
    levende gangmaking, tussendoor alle wereldrecords verpulverend.
    In totaal legde Cordang 991 km en 651 meter af. Na terugkeer in
    Nederland viel hem in Rotterdam een grootse huldiging ten
    deel.&lt;/p&gt;
&lt;p&gt;Rond de eeuwwisseling stonden alle denkbare records op naam
    van Mathieu Cordang, wat hem de bijnaam 'ReCordang' opleverde.
    Sommige records zijn tot in lengte van dagen ongebroken, omdat
    nadien geen renner er brood in zag 1000 km of 24 uur aan
    &amp;eacute;&amp;eacute;n stuk tegen het uurwerk te rijden. De
    internationale wielerunie heeft dergelijke records trouwens van
    de lijst afgevoerd. Lange afstanden waren de krachtmens Cordang
    op het lijf geschreven: hij beschikte over een enorme dosis
    lucht in de longen en presteerde het eens een kaars die zes
    meter van hem af stond uit te blazen. Cordang werd veel
    gevraagd en verdiende goed. Als sterrenner van het rijwielmerk
    Liberator genoot hij tegen de eeuwwisseling een maandsalaris
    van f 900 plus prijzengeld. Hij leverde waar voor dat geld en
    won in 1898 vrijwel alles. Aangemoedigd door de behaalde
    successen en goede inkomsten ging Cordang tijdelijk in Parijs
    wonen, maar ook reed hij vaak in Duitsland. Het nieuwe
    wereldrecord over 24 uur, namelijk 1030 km en 110 meter, dat
    hij in september 1899 in Den Haag vestigde, ondanks storm en
    regen, maakte internationaal grote indruk. Tot zijn woede werd
    dit record echter nooit erkend wegens een falende
    tijdwaarnemer.&lt;/p&gt;
&lt;p&gt;Na zijn dertigste verjaardag meende Mathieu Cordang er goed
    aan te doen naar andere bezigheden uit te zien. In Rotterdam
    werd hij vennoot van een autohandel, maar hij voelde zich er
    niet wel bij. Na een klein jaar besloot hij op de wielerbaan
    van Utrecht een aanval op het werelduurrecord zonder gangmaking
    te wagen. Cordang haalde het niet, maar brak wel het Europese
    uurrecord. Enkele weken later startte hij in de Bol d'Or te
    Parijs, toentertijd ongeveer de belangrijkste
    lange-afstandswedstrijd van het jaar. Na in 24 uur bijna 957 km
    te hebben afgelegd, won hij v&amp;oacute;&amp;oacute;r Garin en de Duitser
    Thadd&amp;auml;us Robl.&lt;/p&gt;
&lt;p&gt;Deze overwinning beschouwde Cordang een waardige manier om
    definitief afscheid te nemen, al kreeg hij enkele maanden later
    een bittere tegenslag te verwerken toen bij een brand in zijn
    huis te Blerick zijn gehele prijzencollectie verloren ging. Al
    v&amp;oacute;&amp;oacute;r zijn huwelijk in 1906 vestigde Cordang zich in
    Swalmen, de woonplaats van zijn vrouw. Hij begon een
    fietsenhandel, die uitgroeide tot een garagebedrijf. Zijn
    kinderen waren allen sportief, maar hij verbood hun op een
    racefiets te klimmen. Enkele zoons zochten daarom hun heil in
    de motorsport. De vader volbracht in 1929 als 59-jarige nog een
    vierentwintiguurs-betrouwbaarheidsrit in Limburg. Cordang bleef
    een bescheiden, hartelijke man, nauwelijks herkenbaar als de
    beroemde sportheld van weleer, de renner die eens in Frankrijk
    'Le Vaillant' ('De Onverschrokkene') was genoemd.&lt;/p&gt;
&lt;p&gt;Cordangs overlijden in 1942 kreeg, tussen alle nieuws van
    oorlog en bezetting, weinig of geen aandacht. Toen dan ook
    bijna twintig jaar later in een Haags ziekenhuis een naamgenoot
    overleed, werd er onmiddellijk van uitgegaan dat het hier ging
    om de voormalige wielerkampioen. Het leidde tot vermelding in
    vrijwel alle dagbladen, vaak met een uitvoerig
    herdenkingsartikel. Nog lang daarna is deze foutieve
    overlijdensdatum ongecontroleerd overgenomen. Het bereiken van
    zo'n hoge leeftijd door een man die zulke grote inspanningen
    had geleverd, werd daarbij dan als bewijs aangevoerd dat sport
    wel gezond moest zijn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een chronologisch overzicht van Cordangs belangrijkste
    wieleroverwinningen tussen 1894 en 1900: in Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht [etc.], 1980) 71.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;George J.M. Hogenkamp, 
  &lt;em&gt;Een halve eeuw wielersport&lt;/em&gt;

  (Amsterdam, 1916) 207-363, 561; Joris van den Bergh,
  'Wielrennen', in H.A. Meerum Terwogt [e.a.], 
  &lt;em&gt;Nationaal sport gedenkboek&lt;/em&gt;

  (Amsterdam [1928]) 125-148; Jean Durry, 
  &lt;em&gt;G&amp;eacute;ants de la route&lt;/em&gt;

  (Lausanne, 1973) 43-44, 203; Frans van Schoonderwalt, 
  &lt;em&gt;Alles uit de kast. Van Anquetil tot Zoetemelk, van Amstel
  Goldrace tot Ronde van Zwitserland&lt;/em&gt;

  (Hapert, 1988) 68; 'Matthieu Cordang', in 
  &lt;em&gt;Wielersport&lt;/em&gt;

  , 29-11-1962; Gerard Sillen, 'Mathieu Cordang sneller dan
  personentrein', in 
  &lt;em&gt;Maas- en Roerbode&lt;/em&gt;

  , 28-8-1967; Otto Beaujon, 'Mathieu Cordang', in 
  &lt;em&gt;Wieler Revue&lt;/em&gt;

  , 4-9-1987; Frans Oudejans, 'Het verlengde leven van ReCordang', 
  &lt;em&gt;ibidem&lt;/em&gt;

  , 17-4-1992; Duke D. Groot, 
  &lt;em&gt;De kinderjaren van de wielersport. Periode van 1907-1926&lt;/em&gt;

  (Utrecht [etc.], 1992).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wiel Verheesen, &lt;i&gt;Limburg wielerland. Van Cordang tot Van Heeswijk&lt;/i&gt; (Maastricht 2003) 17 [Foto: collectie Stan Cordang].&lt;/p&gt;
&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

