<biodes version="1.0">
  <fileDesc>
    <title>Bronner, Jan (1881-1972)</title>
    <ref target="http://resources.huygens.knaw.nl/bwn1880-2000/lemmata/bwn4/bronner"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bronner</idno>
    <persName><name type="geslachtsnaam">Bronner</name>, Jan</persName>
    <sex value="1"/>
    <event type="birth" when="1881"/>
    <event type="death" when="1972"/>
    <state type="occupation">beeldhouwer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BRONNER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bronner, Jan&lt;/strong&gt;, beeldhouwer (Zijpe (N.H.) 24-12-1881 - Laren (N.H.) 18-5-1972). Zoon van Gerbrand Bronner, huisschilder, en Aaltje Raven.
  Gehuwd op 22-12-1914 met Catharina Dorothea van den Berg. Uit dit
  huwelijk werd 1 dochter geboren.
  
&lt;img src=&amp;quot;images/BRONNER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bronner, Jan&amp;quot; class=&amp;quot;bwnimg&amp;quot;&gt;


  
  &lt;/p&gt;
&lt;p&gt;Jan Bronner werd geboren in het Noordhollandse boerengehucht
    Zijpe, en groeide op in Haarlem, waar zijn vader emplooi had
    gevonden als huisschildersknecht. Van hem erfde Jan een aanleg
    voor tekenen en schilderen, die zich reeds op de lagere school
    openbaarde. Het was evenwel de beeldhouwkunst die hem het meest
    trok, een fascinatie die geboren werd toen hij eens een
    beeldhouwer versieringen zag hakken aan een winkelpui. Het
    onderwijzerschap, waartoe zijn ouders hem hadden bestemd, trok
    hem allerminst en hij wist hen - eigenzinnig en vasthoudend als
    hij toen al was - te overtuigen van zijn voornemen beeldhouwer
    te worden.&lt;/p&gt;
&lt;p&gt;Als jongmaatje van 1894 tot 1897 in de leer bij G. Veldheer,
    de 'beeldhouwer van Haarlem', bekwaamde Bronner zich overdag in
    het ambacht, terwijl hij 's avonds de boetseerlessen op de
    Haarlemse School voor Kunstnijverheid volgde. Kort voor de
    eeuwwisseling deed hij praktijkervaring op bij de beeldhouwer
    J.P. Maas, die de sculpturale versieringen voor Haarlems nieuwe
    Sint Bavo leverde. Gebrek aan inkomsten dwong Bronner echter
    vooralsnog in de voetsporen van zijn vader te treden. Hij werd
    huisschilder, maar bezocht gedurende deze jaren wel een
    tekenclub, waar hij bevriend raakte met schilders als H.
    Kruijder, W. van Diedenhoven en H.F. Boot.&lt;/p&gt;
&lt;p&gt;In 1905 keerde Bronner voorgoed terug naar de
    beeldhouwkunst, korte tijd als assistent van B. IJzerdraat,
    maar al spoedig als zelfstandig uitvoerder van opdrachten voor
    toegepast werk en een enkel portret. Zijn lidmaatschap van de
    Vereeniging voor Ambachts- en Nijverheidskunst bracht hem in
    contact met moderne architecten en kunstenaars als H.P.
    Berlage, A.J. Derkinderen, J. Mendes da Costa en L. Zijl en
    leverde hem ook opdrachten op van plateelbakkerij 'De Distel'
    en meubelfirma Penaat, twee firma's met een reputatie op het
    gebied van de moderne kunstnijverheid.&lt;/p&gt;
&lt;p&gt;In 1906 nog afgewezen voor de Amsterdamse Rijksacademie van
    Beeldende Kunsten door directeur A. Alleb&amp;eacute;, werd Bronner
    het jaar daarop wel toegelaten door diens opvolger Derkinderen,
    die de academie tot een centrum van de gemeenschapskunst wilde
    maken. Tot 1912 zou hij hier in de beeldhouwklas van prof. B.
    W.M. van Hove studeren. In 1911 had hij nog vergeefs gedongen
    naar de Prix de Rome. Na zijn studie verbleef Bronner enige
    tijd in Parijs, waar hij voor het eerst in aanraking kwam met
    de Romaanse, en gotische beeldhouwkunst. Hij vond hierin zijn
    voorbeelden voor een waarachtige, functionele en eigentijdse
    sculptuur op ambachtelijke grondslag. Van groot belang ook was
    zijn ontmoeting met Auguste Rodin, die hij beschouwde als de
    aartsvader van de moderne Europese beeldhouwkunst.&lt;/p&gt;
&lt;p&gt;Toen de gemeente Haarlem in 1913 een prijsvraag uitschreef
    om het honderdste geboortejaar van Hildebrand, pseudoniem van
    Nicolaas Beets (1814-1903), de schrijver van de 
    &lt;em&gt;Camera Obscura&lt;/em&gt;

    te vieren, was Bronner een van de deelnemers. Uit de 26
    inzendingen werd in 1914 het ontwerp van Bronner gekozen. Het
    bestond uit een achtkantige fonteinbak met op de hoeken even
    zovele personages uit het Haarlemmer epos en op enige afstand
    daarvan op een hoog voetstuk de figuur van Hildebrand,
    uitkijkend over zijn schepselen. Naar de mening van de jury,
    waarvan onder anderen Derkinderen, K.P.C. de Bazel en Mendes da
    Costa deel uitmaakten, onderscheidde het bekroonde ontwerp zich
    door de integratie van sculptuur en architectuur. Het was
    wederom Derkinderen die nog hetzelfde jaar Bronner aanraadde te
    solliciteren naar de hoogleraarsfunctie aan de academie die
    door Van Hoves overlijden vacant was. In oktober 1914 volgde
    Bronners benoeming, waarmee Derkinderen zich ook in de
    beeldhouwklas had verzekerd van een geestverwant.&lt;/p&gt;
&lt;p&gt;Twee maanden later trad Bronner in het huwelijk met een
    bakkersdochter uit Overveen. Het paar vestigde zich in
    Amsterdam, waar in 1916 hun dochter werd geboren. In 1922 kocht
    Bronner een eeuwenoude boerderij in de vallei van Chevreuse om
    er met zijn gezin de lange academische zomervakanties door te
    brengen. Het was daar, in het voormalige centrum van de
    middeleeuwse kathedraalbouw tussen Parijs en Chartres, dat zijn
    beeldhouwkunstige theorie&amp;euml;n vastere vorm kregen.&lt;/p&gt;
&lt;p&gt;Bronners credo luidde 'beeldhouwkunst is architectuur,
    architectuur is beeldhouwkunst'. In zijn ogen was de sculptuur
    die in verband stond met de bouwkunst - de moeder der kunsten -
    de enige ware vorm van beeldhouwkunst. Daarmee sloot hij aan
    bij een ontwikkeling binnen de Nederlandse beeldhouwkunst die
    onder architect P.J.H. Cuypers was geboren, onder Berlage tot
    wasdom was gekomen en in de samenwerking met de architecten van
    de Amsterdamse School in de periode tussen beide wereldoorlogen
    tot een voor Nederlandse begrippen ongekende bloei kwam.
    Ondanks het feit dat Bronner geen beeldhouwwerk heeft geleverd
    voor de architectuur van zijn tijd - het onderwijs aan de
    academie en het werk aan het Hildebrandmonument eisten al zijn
    aandacht op - wordt hij op grond van zijn theorethische en
    pedagogische bijdragen toch gerekend tot de belangrijkste
    vertegenwoordigers van de 'Amsterdamse-Schoolbeeldhouwkunst',
    waartoe ook Hildo Krop, John R&amp;auml;decker en Johan Polet
    behoren.&lt;/p&gt;
&lt;p&gt;In het programma dat Bronner voor zijn afdeling opstelde,
    nam hij bewust afstand van bepaalde praktijken van de
    voorgaande generaties. Hij zag het beeld niet meer in de eerste
    plaats als het mooie object, maar als de 'arabesk', voor een
    ieder leesbaar en verstaanbaar. Bronner had een hekel aan
    uiterlijke handigheid. Het begrip van de 'inhoud' van het te
    verbeelden onderwerp stond bij hem voorop; de vormgeving kwam
    op de tweede plaats. Voor de lessen in de compositieleer koos
    hij hoofdzakelijk onderwerpen uit de Griekse mythologie en de
    Bijbel, terwijl in zijn onderricht van de techniek de nadruk
    lag op het werken in hout en steen direct naar de natuur, de
    zogeheten 'taille directe'. Wat Bronner nastreefde, was niet
    het kopi&amp;euml;ren van een model, maar het maken van een beeld
    als een organisch bouwwerk, tot stand gekomen door 'edel
    handwerk in edel materiaal'. De beeldhouwer was naar zijn
    mening ten slotte kunstenaar en ambachtsman tegelijk: zowel het
    ontwerp als het beeld dat naar voorbeeld van het ontwerp
    ontstond, diende hij zelf uit te voeren. Deze overtuiging
    druiste in tegen de 19e-eeuwse opvattingen, volgens welke de
    kunstenaar het model - het concept - boetseerde, waarna de
    uitvoering op ware grootte voor rekening kwam van de
    ambachtsman die zich behielp met mechanische
    reproduktiemiddelen. In zijn theoretisch onderricht besteedde
    Bronner veel aandacht aan de anonieme bouwplastiek uit de
    middeleeuwen en de moderne Franse sculptuur, te beginnen bij
    Rodin. Dit laatste maakte hem opmerkelijk genoeg tot een van de
    wegbereiders van de 'anti-architectonische' richting binnen de
    Nederlandse beeldhouwkunst, die de naoorlogse bloei van deze
    kunstvorm zou bepalen en uiteindelijk evolueerde in de eerste
    abstracte experimenten.&lt;/p&gt;
&lt;p&gt;Gedurende de 33 jaar - van 1914 tot en met 1947 - dat
    Bronner aan de Amsterdamse Rijksacademie doceerde, leidde hij
    zo'n 150 beeldhouwers op. Onder zijn bewind groeide de klas,
    die onder Van Hove en diens voorgangers nauwelijks leerlingen
    had geteld, uit tot een heuse afdeling, die een hecht blok
    vormde. Bronner was nuchter - men sprak van de 'steile
    Noordhollander' -, maar ook gevoelig en filosofisch ingesteld.
    Hij volgde zijn leerlingen met zorg en aandacht en bezat de
    bijzondere gave hen met een enkel woord aan te moedigen.
    Desinteresse of een gebrek aan discipline daarentegen werd
    genadeloos afgestraft. Zijn eigenzinnige aanpak werkte vooral
    stimulerend op de sterke karakters, maar kweekte bij anderen
    een zekere faalangst. Tot zijn bekendste leerlingen - men
    spreekt wel van de 'Bronnerschool' - behoren Mari Andriessen,
    Frits van Hall, Piet Esser, Wessel Couzijn, Pieter d'Hont,
    Carel Kneulman en Jan Meefout.&lt;/p&gt;
&lt;p&gt;Tijdens de gehele periode van zijn hoogleraarschap werkte
    Bronner voort aan zijn grote opdracht: het Haarlemse
    Hildebrandmonument. In 1948 - een jaar na zijn afscheid van de
    academie en 34 jaar nadat hij de prijsvraag had gewonnen - trad
    hij met zijn gedenkteken voor het eerst in de openbaarheid op
    een speciaal daarvoor georganiseerde tentoonstelling in het
    Amsterdamse Stedelijk Museum. Op deze expositie kwam tot
    uitdrukking hoe Bronners schetsontwerp uit 1914 een
    ontwikkeling had doorgemaakt die haar weerga niet kende. Van de
    traditionele oplossing van beelden op een voetstuk was hij via
    tientallen voorstudies gekomen tot een groep van beelden die
    een organisch en ritmisch geheel vormden met hun
    architectonische onderbouw. In stilistisch opzicht had het
    naturalisme van zijn ontwerp plaatsgemaakt voor een
    architectonisch bepaalde en enigszins kubistische vormgeving,
    die in het detail zijn liefde voor de Franse gotiek verried.
    Het Haarlemse monument werd aldus de versteende conclusie van
    Bronners levenslang wikken en wegen van inhoud, functie en vorm
    van een eigentijdse beeldhouwkunst. De schrijver Godfried
    Bomans, lid van het Nationaal Comit&amp;eacute; tot Oprichting van
    een Hildebrandgedenkteken, sprak van een 'kunstenaar, die
    maling heeft aan het ongeduld van zijn opdrachtgever en in
    volmaakte autonomie voorthakt aan de uitbeelding van zijn
    dromen' (Bomans, 60).&lt;/p&gt;
&lt;p&gt;Alhoewel algemeen beschouwd als een hoogtepunt in de moderne
    Nederlandse beeldhouwkunst bleef het Hildebrandmonument een
    ge&amp;iuml;soleerd verschijnsel, dat afwisselend met bewondering,
    verbazing en onverschilligheid is bejegend. Het verdere bestaan
    van Bronners levenswerk was ronduit tragisch. Zo zou het nog
    tot 1955 duren voordat de Haarlemse bestuurders overeenstemming
    bereikten over de definitieve plaats in de Haarlemmerhout,
    waarna door financi&amp;euml;le perikelen de onthulling nog tot
    1962 op zich liet wachten. Spoedig daarna laaide een discussie
    op over de door Bronner gekozen steensoort. De Franse kalksteen
    bleek namelijk niet bestand tegen het noordelijke zeeklimaat.
    Tot overmaat van ramp nodigde de tamelijk afgelegen plek in het
    Haarlemse park uit tot vandalisme, wat ertoe leidde dat in 1986
    de inmiddels flink gehavende stenen beelden werden vervangen
    door replica's in duurzamer materiaal. De negen originelen
    werden na restauratie in 1990 opgesteld in de tuin van het door
    de Hannema-de Stuers Fundatie beheerde kasteel Nijenhuis nabij
    het Overijsselse Heino. Daarmee was de scheiding van de door
    Bronner zo nadrukkelijk beoogde architectonische context - de
    onderbouw bleef in Haarlem - een feit.&lt;/p&gt;
&lt;p&gt;De laatste jaren van zijn leven sleet Bronner met zijn vrouw
    in het Rosa Spierhuis in het Noordhollandse Laren, waar hij
    door zijn sterk afnemend gezichtsvermogen niet meer tot werken
    in staat was. Enkele maanden na de opening van een grote
    tentoonstelling die ter ere van zijn negentigste verjaardag in
    Haarlem werd georganiseerd, overleed hij.&lt;/p&gt;
&lt;p&gt;Niet &amp;eacute;&amp;eacute;n beeldhouwer heeft zo zijn stempel gedrukt
    op de 20e-eeuwse beeldhouwkunst in Nederland als Jan Bronner.
    Als pedagoog van enkele generaties beeldhouwers en als filosoof
    van de moderne, 'architectonische' richting binnen de
    Nederlandse beeldhouwkunst heeft hij niet alleen een grote rol
    gespeeld in de emancipatie van zijn ambacht, maar tevens een
    belangrijke bijdrage geleverd aan de heropleving van een
    discipline die hier te lande al enkele eeuwen nauwelijks
    bestaansrecht genoot&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het archief-Jan Bronner en het merendeel van zijn
  oeuvre bevinden zich in het Provinciaal Museum van Drenthe te
  Assen, als onderdeel van de collectie van de Stichting Schone
  Kunsten rond 1900. Verder is zijn werk aanwezig in de collecties
  van het Stedelijk Museum te Amsterdam, de Rijksdienst Beeldende
  Kunst te 's-Gravenhage, het Gemeentemuseum te 's-Gravenhage en
  het Museum Henri&amp;euml;tte Polak te Zutphen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Oeuvrecatalogus in de onder L genoemde publikatie 
    &lt;em&gt;Een beeld van Bronner&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.P.J. Braat, 'Professor J. Bronner en zijn
  leerlingen', in idem, 
  &lt;em&gt;Uit de werkplaatsen der beeldhouwers&lt;/em&gt;

  (Amsterdam [1942]) 16-31 ; Mari Andriessen [e.a.], 
  &lt;em&gt;Het Hildebrandmonument van prof. J. Bronner&lt;/em&gt;

  (Amsterdam [etc.], 1948); V.P.S. Esser, 
  &lt;em&gt;Het Hildebrand monument&lt;/em&gt;

  (Amsterdam, 1948); A.M. Hammacher, 
  &lt;em&gt;Beeldhouwkunst van deze eeuw en een schets van haar
  ontwikkeling in de negentiende eeuw&lt;/em&gt;

  (Amsterdam, 1955) 26-27, 65; 
  &lt;em&gt;Een beeld van Bronner 1881-1971&lt;/em&gt;

  . Samengest. door Ton Neelissen en Josine de Bruyn Kops (Haarlem,
  1971); J.N. van Wessem, 'Jan Bronner (1881-1972), in idem, 
  &lt;em&gt;Nederlandse penningkunst&lt;/em&gt;

  ('s-Gravenhage, 1988) 14-15; J. Teeuwisse, 'De Nederlandse
  beeldhouwkunst in het jaar 1913', in 
  &lt;em&gt;Nederland 1913. Een reconstructie van het culturele leven&lt;/em&gt;

  . Onder red. van J. de Vries ([Amsterdam] 1988) 238-239; Godfried
  Bomans, 
  &lt;em&gt;Merkwaardigheden rond de Camera Obscura&lt;/em&gt;

  . Met een inl. van Dick Welsink (Amsterdam, 1989); Ype Koopmans,
  'De rehabilitatie van de steenhouwer (2)', in 
  &lt;em&gt;Jong Holland&lt;/em&gt;

  5 (1989) nr. 3, 28-31. In december 1970 zond de NOS in de serie
  'De onsterflijken' een televisie-interview met Bronner door Emmy
  Huf uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 247.
&lt;/p&gt;

&lt;p&gt;J.B.J. Teeuwisse&lt;/p&gt; 
&lt;dtml-var bwn_footer&gt;</text>
  </biography>
</biodes>

