<biodes version="1.0">
  <fileDesc>
    <title>Mastrigt, Cornelis Johannes van (1909-1997)</title>
    <ref target="http://resources.huygens.knaw.nl/bwn1880-2000/lemmata/bwn5/mastrigt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mastrigt</idno>
    <persName><name type="geslachtsnaam">Mastrigt</name>, Cornelis Johannes van</persName>
    <sex value="1"/>
    <event type="birth" when="1909"/>
    <event type="death" when="1997"/>
    <state type="occupation">vakbondsbestuurder</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/mastrigt.jpg"/>
    <text>&lt;dtml-var bwn_header&gt;
 &lt;p class='genealogie'&gt;&lt;!DOCTYPE html PUBLIC &amp;quot;-//W3C//DTD HTML 4.01//EN&amp;quot;&gt;
&lt;html&gt;
&lt;head&gt;
&lt;title&gt;&lt;/title&gt;
&lt;/head&gt;
&lt;body&gt;
&lt;p class='genealogie'&gt;&lt;strong&gt;Mastrigt, Cornelis Johannes
van&lt;/strong&gt;, vakbondsbestuurder en politicus (Klundert (N.Br.)
25-9- 1909 - Zeist 12-12- 1997) . Zoon van Cornelis van Mastrigt,
landarbeider, en Teuntje van Laarhoven. Gehuwd op 27-6-1939 met
Maria Jannetje de Later (1915-1995). Uit dit huwelijk werden 2
zoons en 2 dochters geboren.&lt;/p&gt;

&lt;p&gt;&lt;img class='bwnimg' border='0' align='right' src='images/mastrigt.jpg' alt=
'afbeelding van Mastrigt, Cornelis Johannes van'&gt;Cor van Mastrigt
werd geboren in Klundert, een orthodox-protestantse enclave in
noordwest-Brabant, als de oudste van zeven kinderen van een
hervormd landarbeidersechtpaar. Na de lagere school volgde hij
enige tijd uitgebreid lager onderwijs bij het hoofd van de
christelijke lagere school. Dat moest de weg vrijmaken voor een
baan buiten de landbouw. 'Zorg dat je wat anders wordt, want
lager dan een landarbeider kan niet', hield zijn vader hem voor.
Het bereiken van de werkgerechtigde leeftijd van veertien jaar en
een langdurige ziekte van zijn vader maakten een einde aan dit
vervolgonderwijs. In het najaar van 1923 trad Van Mastrigt als
leerling-letterzetter in dienst bij een Klundertse drukker en
uitgever. Als jeugdlid van de Nederlandsche Christelijke
Grafische Bond ontpopte hij zich hier weldra als een opvallend
mondige criticus van de arbeidsomstandigheden. In 1925 liepen de
conflicten met zijn werkgever zo hoog op dat hij ontslag nam.
Samen met zijn vader ging hij zich daarop als los veldwerker
verhuren. In de wintermaanden werkte hij in een suikerfabriek of
een houtzagerij.&lt;/p&gt;

&lt;p&gt;Gerijpt door ervaringen als voorzitter en bibliothecaris van
de hervormde Christelijke Jongelings Vereeniging in Klundert, de
militaire dienst, contractarbeid in de Biesbosch en frequent
terugkerende werkloosheid, ging Van Mastrigt na 1930 steeds meer
onbezoldigd vakbondswerk doen. Terzelfder tijd begon hij zich
door zelfstudie te verdiepen in sociaal-juridische vraagstukken
en in de protestantse opvattingen dienaangaande. In 1931 werd hij
voorzitter van de afdeling Zevenbergen van de Nederlandsche
Christelijke Landarbeidersbond (NCLB), en in 1932 kreeg hij de
leiding over het door hem zelf ge&amp;iuml;nitieerde bondsdistrict
noordwest-Brabant. Als voorzitter van de Zevenbergse besturenbond
van protestantse arbeidersverenigingen droeg Van Mastrigt bij tot
de goede samenwerking met katholieke zusterorganisaties.
Bovendien ging hij met de landelijke NCLB-bestuurders een rol
spelen in het regionale overleg over collectieve
arbeidsovereenkomsten, dat als gevolg van de economische crisis
steeds moeizamer verliep.&lt;/p&gt;

&lt;p&gt;In het landelijk bestuur van de NCLB bleven Van Mastrigts
organisatorische en oratorische talenten niet onopgemerkt. Eind
1932 werd hij letterlijk weggeroepen uit de sloot die hij samen
met zijn vader stond uit te baggeren, om in de wintermaanden als
betaald propagandist bijeenkomsten te leiden. Dit beviel zo goed
dat zijn contractduur en takenpakket gaandeweg werden uitgebreid.
Vanaf 1936 was Van Mastrigt in feite fulltime in dienst, en op 1
mei 1939 volgde de vaste aanstelling als lid van het
hoofdbestuur. Aan zijn moeder ontlokte dit de verzuchting dat hij
nu 'eindelijk vrij' was. Twee maanden later trouwde hij met de
24-jarige verpleegster Maria de Later, een dochter van de
straatarme afdelingsvoorzitter van de NCLB in het Zeeuwse
Oosterland. Het paar ging in Utrecht wonen, waar het bondskantoor
was gevestigd. Samen met andere jonge en energieke bestuurders
droeg Van Mastrigt er in de jaren dertig toe bij dat de NCLB
uitgroeide tot de grootste bond van het Christelijk Nationaal
Vakverbond (CNV). In de agrarische sector ging de bond bovendien
de socialistische landarbeidersbond qua omvang en invloed naar de
kroon steken.&lt;/p&gt;

&lt;p&gt;De oorlogsdagen van mei 1940 bracht Van Mastrigt in een
ziekenhuis door vanwege een ernstige bloedvergiftiging die hij
als gemobiliseerd militair kort voor de Duitse inval had
opgelopen. Na de capitulatie hervatte hij zijn werkzaamheden voor
de NCLB. In het eerste jaar van de Duitse bezetting manifesteerde
de bond zich als een principieel-christelijke tegenstander van
allerhande antidemocratische tendensen en eenheidsstrevingen.
Toen de confessionele vakbeweging door de bezetter werd
gelijkgeschakeld, legden Van Mastrigt en zijn medebestuurders op
25 juli 1941 hun functies neer.&lt;/p&gt;

&lt;p&gt;Van Mastrigt kon onmiddellijk in dienst treden bij het
Rijksbureau voor de Voedselvoorziening, dat onder leiding stond
van S.L. Louwes, met wie hij voor en tijdens de oorlog
bestuurlijke contacten had opgebouwd. Als 'prijscontroleur' kon
hij ondergronds werk doen. Zijn voornaamste taak was het
overhalen van leden hun lidmaatschap van de gelijkgeschakelde
NCLB op te zeggen. Dat bleek een groot probleem. Vooral in zijn
eigen regio's in Zuidwest-Nederland, waar nog geen lange
organisatietraditie bestond, liet een hoog percentage zich
vanwege de werkloosheidsuitkeringen overschrijven naar het -
vanaf juli 1940 door NSB'ers en collaborateurs geleide -
Nederlandsch Verbond van Vakvereenigingen (NVV). Vanaf 1942
kregen de echte werkzaamheden voor de Voedselvoorziening de
overhand.&lt;/p&gt;

&lt;p&gt;Na de bevrijding ging Van Mastrigt terstond weer voor de NCLB
aan de slag. In delen van het land waar werknemers in meerderheid
lid waren van de Nederlandsche Hervormde Kerk ondervond de bond
bij de propaganda en ledenwerving aanvankelijk enige tegenstand
van predikanten die zich in de geest van de zogeheten 'Doorbraak'
tegen de verzuiling keerden en toetreding tot het NVV
propageerden. Voor de hervormde Van Mastrigt was dat een hevige
teleurstelling. Voor de oorlog was hij actief geworden in de
Christelijk-Historische Unie (CHU). Het hervormde en vrije van
deze partij woog voor hem op tegen het enigszins elitaire
karakter. De Anti-Revolutionaire Partij (ARP) was hem te
gereformeerd en eiste te veel partijdiscipline. Met lede ogen zag
hij hoe na 1945 uit de linkervleugel van de CHU mensen als A.A.
van Rhijn, P. Lieftinck en G.E. van Walsum, die voor de oorlog
bekende gezichten in het CNV waren geweest, de overstap naar de
Partij van de Arbeid (PvdA) maakten. Zelf beijverde hij zich voor
een samengaan van ARP en CHU. Toen dat onhaalbaar bleek, nam hij
voor de CHU zitting in de Provinciale Staten van Utrecht, waarvan
hij van juni 1946 tot oktober 1964 deel zou uitmaken.&lt;/p&gt;

&lt;p&gt;Op 29 april 1947 werd Van Mastrigt voorzitter van de NCLB. In
de drie&amp;euml;nhalf jaar dat hij de leiding had, bleek hij een
degelijk maar weinig bevlogen eerste man, die geen stempel op de
bond heeft kunnen drukken. Veelzeggend is zijn intreerede, waarin
hij verklaarde: 'Ik heb geen programma te ontvouwen'. Op zijn
best was hij als onderhandelaar in de Stichting voor de Landbouw
en de Unie van Landarbeidersbonden. Daarbij hadden
technisch-juridische vraagstukken zijn voorkeur, in het bijzonder
de sociale verzekeringen. De primaire arbeidsvoorwaarden lagen
hem minder.&lt;/p&gt;

&lt;p&gt;Tamelijk onverwacht maakte Van Mastrigt in oktober 1950 de
overstap naar het CNV, om er de gewichtige en ideologisch geladen
portefeuille van de opbouw van de sociale zekerheid te gaan
beheren. Vooral bij de voorbereiding van de baanbrekende Algemene
Ouderdomswet (AOW) speelde hij een rol van betekenis. Mede door
zijn toedoen werd in juli 1951 in de Raad van Vakcentralen een
doorbraak geforceerd, die wetgeving mogelijk maakte. In ruil voor
het vasthouden aan de verzekeringsgedachte - zij het in de vorm
van een verplichte volksverzekering - accepteerde hij de inning
van de premies 'via de apparatuur voor de inkomstenbelasting'.
Met zijn grote vasthoudendheid droeg hij er vervolgens toe bij
dat dit compromis door de Stichting van de Arbeid en de
Sociaal-Economische Raad (SER) werd geloodst. In 1957 werd de
AOW-wet van kracht.&lt;/p&gt;

&lt;p&gt;In het midden van de jaren vijftig was Van Mastrigt in het CNV
uitgegroeid tot een zwaargewicht, die op veel beleidsterreinen
een sleutelpost innam. Ook nam hij op 6 november 1956 voor de CHU
zitting in de Tweede Kamer, waar hij medewoordvoerder voor
sociale zaken werd. Zijn ster was zozeer gestegen dat hij in
september 1956 werd gepolst voor het ministerschap van Sociale
Zaken in een centrum-rechts kabinet. Na overleg met zijn
CNV-vrienden bedankte hij echter, omdat hij niet met de
conservatief-liberale VVD wilde regeren; dit kabinet kwam
overigens niet tot stand.&lt;/p&gt;

&lt;p&gt;Als we Van Mastrigts ontwikkeling en positie overzien, is het
niet verrassend dat hij in september 1959 unaniem tot voorzitter
van het CNV werd gekozen. De vierenhalf jaar die volgden, werden
voor hem echter een lijdensweg. Van iemand die fluitend door het
leven ging, veranderde Van Mastrigt in korte tijd in een sombere
en prikkelbare man. Een aaneenschakeling van gebeurtenissen,
zoals het verongelukken van twee verbondssecretarissen en
langdurige ziekte van andere collega-bestuurders, zorgden voor
grote instabiliteit in de top van de organisatie. Met de
nieuwelingen in het bestuur had hij een minder persoonlijke band;
in de omgang met academici die het apparaat in deze jaren kwamen
versterken, voelde hij vaak het gemis aan formele scholing. Van
het parlementaire werk - zoals bij zijn aantreden als voorzitter
van het CNV met de bonden was afgesproken, stapte hij op 20
september 1960 over naar de Eerste Kamer - kwam weinig meer
terecht.&lt;/p&gt;

&lt;p&gt;Als zeer belastend ervoer Van Mastrigt de moeizame overgang na
1959 van de geleide naar de vrije loonpolitiek en het verdwijnen
van de consensus die de wederopbouw had gekenmerkt. Deze
veranderingen leidden tot ernstige wrijvingen in de SER en de
Stichting van de Arbeid en met de regering, met name met
staatssecretaris B. Roolvink. Van Mastrigt beschouwde deze
voormalige CNV-collega als een verrader, omdat hij - tegen de
uitdrukkelijke afspraken binnen het CNV-bestuur in - toch
staatssecretaris van Sociale Zaken was geworden in het
centrum-rechtse kabinet-De Quay (1959-1963) en daar de
loonpolitiek ging leiden.&lt;/p&gt;

&lt;p&gt;Onder grote druk van hun achterban forceerden Van Mastrigt en
zijn collega-voorzitters van het NVV en de Katholieke
Arbeidersbeweging in de Stichting van de Arbeid het loonakkoord
van 29 oktober 1963, dat het startsein vormde voor de
loonexplosie van 1963/1964. Voor Van Mastrigt - die in 1962 al
ernstig overwerkt was geweest - vormden deze zwaarste
loononderhandelingen sinds de bevrijding het breekpunt. Met
hartstoornissen en verschijnselen van overspanning werd hij in
het ziekenhuis opgenomen. Op medisch advies moest hij op 24 maart
1964 het voorzitterschap van het CNV overdragen, om zich als
gewoon bestuurder aan lichte taken als de kaderscholing te gaan
wijden. Op 5 juni 1963 had hij al de Eerste Kamer verlaten.&lt;/p&gt;

&lt;p&gt;Zijn gewijzigde rol binnen het CNV bleek op den duur voor
niemand echt bevredigend. In het najaar van 1966 besloot Van
Mastrigt daarom een wethouderszetel te aanvaarden in Zeist, waar
hij sinds 1954 woonde. Op 31 december 1966 be&amp;euml;indigde hij
zijn werkzaamheden voor het CNV. In de relatieve luwte van de
Zeister gemeentepolitiek hervond hij zijn evenwicht en kon zijn
grote bestuurlijke ervaring opnieuw tot haar recht komen.
Daarnaast was hij weer in staat de functies van vice-voorzitter
van de NCRV (1971-1977) en van vice-voorzitter van de CHU
(1958-1969) op zich te nemen. Gedurende de tien jaar - van 1966
tot 1976 - dat hij de gemeentelijke portefeuilles van
financi&amp;euml;n, openbare werken en woningbouw beheerde, wist hij
opnieuw door zijn authentieke eenvoud, nuchtere intelligentie,
ijver en principi&amp;euml;le maar vriendelijke vasthoudendheid veel
te bereiken. Ook als wethouder werkte hij vanuit een
christelijk-sociale bewogenheid. Toen zijn opponenten in de
gemeente hem eens uitmaakten voor 'socialist', luidde zijn
antwoord dan ook: 'Als zo christelijk-sociaal werken als
socialistisch betiteld wordt, dan ben ik christen-socialist'!&lt;/p&gt;

&lt;p&gt;In 1976 trok Van Mastrigt zich uit het openbare leven terug.
Een gemakkelijke levensavond was hem niet beschoren. Hij raakte
aan een rolstoel gekluisterd, en al vroeg openbaarden zich de
eerste verschijnselen van een langzaam voortschrijdende dementie.
Hij overleed op 88-jarige leeftijd.&lt;/p&gt;

&lt;p&gt;&lt;a href='pgedeelte'&gt;P:&lt;/a&gt; Behalve bijdragen aan het CNV
kaderblad &lt;em&gt;Evangelie en Maatschappij&lt;/em&gt; tussen 1950 en 1966:
'Verantwoordelijkheid en zeggenschap in de onderneming', in
&lt;em&gt;Proces verbaal christelijk sociale conferentie 1952 ...&lt;/em&gt;
(Utrecht z.j.) 401-418; &lt;em&gt;De ouderdomsvoorziening in Nederland.
Referaat ...&lt;/em&gt; (Z.pl. 1953); &amp;eacute;&amp;eacute;n definitieve
ouderdomsvoorziening', in &lt;em&gt;Het C.N.V. over het wetsontwerp
ouderdomsvoorziening. Referaten ...&lt;/em&gt; (Utrecht [1955]) 5-15;
'Plaats en toekomst van het overleg in Nederland', in
&lt;em&gt;Overheid / Onderneming / Overleg. Redevoeringen ...&lt;/em&gt;
('s-Gravenhage [1966]) 21-27.&lt;/p&gt;

&lt;p&gt;&lt;a href='lgedeelte'&gt;L:&lt;/a&gt; R. H[agoort], 'Van Mastrigt bij het
Vakverbond', in &lt;em&gt;De Gids. Orgaan van het Christelijk Nationaal
Vakverbond in Nederland ,&lt;/em&gt; 16-9-1950; interview, in &lt;em&gt;Het
Vaderland,&lt;/em&gt; 12-10-1959; &lt;em&gt;Friesch Dagblad&lt;/em&gt; , 23-1-1967;
Bert van Nieuwenhuizen, in &lt;em&gt;Utrechts Nieuwsblad&lt;/em&gt; ,
20-9-1984; J.H. Scheps, 'C.J. van Mastrigt', in idem &lt;em&gt;, Twaalf
over drie&lt;/em&gt; (Apeldoorn [1972]) 43-66 &lt;em&gt;; Het CNV nader
bekeken. Schetsen uit 80 jaar CNV-geschiedenis&lt;/em&gt; . Onder red.
van P. Hazenbosch (Kampen 1989) 15.&lt;/p&gt;

&lt;p&gt;&lt;a href='igedeelte'&gt;I:&lt;/a&gt; &lt;em&gt;Overheid / Onderneming /
Overleg. Redevoeringen&lt;/em&gt; ('s-Gravenhage [1966])
20.&lt;/p&gt;

&lt;p&gt;Paul E. Werkman&lt;/p&gt;
&lt;/body&gt;
&lt;/html&gt;

 
&lt;dtml-var bwn_footer&gt;</text>
  </biography>
</biodes>

