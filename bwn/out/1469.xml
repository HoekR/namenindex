<biodes version="1.0">
  <fileDesc>
    <title>Ramaer, Johan Christoffel (1852-1932)</title>
    <ref target="http://resources.huygens.knaw.nl/bwn1880-2000/lemmata/bwn2/ramaer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ramaer</idno>
    <persName><name type="geslachtsnaam">Ramaer</name>, Johan Christoffel</persName>
    <sex value="1"/>
    <event type="birth" when="1852"/>
    <event type="death" when="1932"/>
    <state type="occupation">waterbouwkundige</state>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ramaer, Johan Christoffel&lt;/strong&gt;, rijkswaterstaatsingenieur (Zutphen 9-5-1852 - 's-Gravenhage 17-6-1932).

Zoon van Johannes Nicolaas Ramaer, inspecteur geneeskundig
staatstoezicht, en Wilhelmine Henriette Gockinga. Gehuwd op 3-9-1885
met Cornelia Magdalena Witsen Elias. Uit dit huwelijk werden 3 zoons en
2 dochters geboren.





&lt;/p&gt;
&lt;p&gt;Ramaer werd, na het doorlopen van de HBS te Haarlem, in 1870 student
aan de Polytechnische School te Delft. Hij behaalde daar na een
vierjarige studie het diploma van civiel ingenieur. Zijn benoeming tot
aspirant-ing&amp;eacute;nieur van Rijkswaterstaat, met ingang van 11 oktober
1874, volgde op de gunstige uitslag van een vergelijkend examen.&lt;/p&gt;
&lt;p&gt;Zijn eerste werkzaamheden als rijkswaterstaats-ingenieur betroffen
het maken en het bijwerken van ontwerpen voor een kanaal dat Amsterdam
met de Rijn moest verbinden. Hij werd gedurende deze tijd geplaatst te
Utrecht. Ramaers verdere loopbaan kenmerkte zich, zoals gewoonlijk bij
Rijkswaterstaat, door het verrichten van de meest uiteenlopende
waterbouwkundige werkzaamheden en soms daarmee samenhangende
regelmatige overplaatsingen. Zo werkte hij enige jaren bij het
rivierbeheer, droeg bij aan de verbetering van de Rotterdamse Waterweg
en was betrokken bij de aanleg van het Merwedekanaal. Bovendien maakte
hij deel uit van diverse overheidscommissies. In de samenstelling van
de verslagen en de nota's had hij een groot aandeel. Ook in zijn
vrije tijd hield hij zich bezig met waterbouwkundige kwesties. Een
belangrijk artikel was getiteld: 'De daling van den bodem van
Nederland ten opzichte van den gemiddelden zeewaterspiegel, in verband
met de waarnemingen betrekkelijk het Amsterdamsch Peil' 
&lt;em&gt;(Verhandelingen van het Koninklijk Instituut van Ingenieurs
1907-1908:&lt;/em&gt;

1). Ramaer bereikte in 1912 de op &amp;eacute;&amp;eacute;n na hoogste rang bij
Rijkswaterstaat; hij werd na een diensttijd van 38 jaar benoemd tot
inspecteur-generaal van de tweede inspectie. Toen in 1914 de functie
van hoofdinspecteur-generaal werd opgeheven, kregen hij en zijn
ambtgenoot de dienst van deze functie opgedragen. Ramaer werd met
ingang van 1 mei 1918 eervol ontslagen.&lt;/p&gt;
&lt;p&gt;Ramaer was een erg actief en veelzijdig persoon. Naast zijn
ambtelijke en technische werkzaamheden bewoog hij zich op het terrein
van de aardrijkskunde en geschiedenis, vooral in verband met de
waterstaatkundige toestand van Nederland. Een eerste werk in deze
richting was een diepgaande studie naar de omvang van de Haarlemmermeer
in verschillende tijden (1892). Daarna volgde een groot aantal boeken
en artikelen over de wording van de Nederlandse bodem, over de oude
loop van de benedenrivieren, over de vroegere toestand van Zeeland en
van de streek die later het IJsselmeer is geworden, en over de
geschiedenis van kanalen en andere waterstaatkundige projecten. Verder
leverde Ramaer een bijdrage aan de 
&lt;em&gt;Geschiedkundige Atlas van Nederland.&lt;/em&gt;

Hij behandelde voor deze atlas de Franse tijd (1926) en het Koninkrijk
der Nederlanden (1931). Ook op politiek terrein heeft hij zich
enigermate bewogen. Enige opschudding veroorzaakten in 1925 en 1926
zijn brochures en artikelen over het ontwerp-verdrag van Nederland met
Belgi&amp;euml;, waarbij hij de in het ontwerp aan Belgi&amp;euml; gedane
concessies op waterstaatkundig gebied heftig kritiseerde en daardoor
mede ertoe bijdroeg dat het verdrag geen doorgang vond. Andere
politieke essays gingen over 'Centralisatie of Federalisme' 
&lt;em&gt;(Haagsch Maandblad 9&lt;/em&gt;

(1928), (jan.-juni) 622-636), waarin hij zich voorstander toont van
staatkundige centralisatie, en 
&lt;em&gt;Religie in verband met politiek in Nederland&lt;/em&gt;

(Groningen, 1909).&lt;/p&gt;
&lt;p&gt;Ramaer was 'een levende encyclopedie'. Hij beschikte over
een omvangrijke feitenkennis en een stalen geheugen voor
gebeurtenissen, personen en jaartallen. Hij had een talent voor het
schrijven van biografie&amp;euml;n, die in verschillende tijdschriften
verschenen. Een aanzienlijke bijdrage leverde hij aan het 
&lt;em&gt;Nieuw Nederlandsch Biografisch Woordenboek,&lt;/em&gt;

waarvoor hij de levensschetsen van een groot aantal personen, onder wie
ingenieurs van betekenis, schreef.&lt;/p&gt;
&lt;p&gt;Ramaer was ook maatschappelijk zeer actief. Zo was hij lid van het
Koninklijk Instituut van Ingenieurs, (ere)lid van het Koninklijk
Nederlandsch Aardrijkskundig Genootschap, lid van de Hollandsche
Maatschappij der Wetenschappen te Haarlem, lid van de Maatschappij der
Nederlandsche Letterkunde te Leiden, lid-consultant van het Bataafsch
Genootschap van Proefondervindelijke Wijsbegeerte te Rotterdam en lid
van de Vereeniging van Delftsche Ingenieurs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de bovengenoemde werken schreef Ramaer een groot
aantal brochures, boeken en artikelen in o.a. 
&lt;em&gt;De Ingenieur,&lt;/em&gt;

en in het 
&lt;em&gt;Tijdschrift van het Koninklijk Nederlandsch Aardrijkskundig
Genootschap.&lt;/em&gt;

Een volledige bibliografie in hieronder genoemde 
&lt;em&gt;Handelingen en Levensberichten...&lt;/em&gt;

R.A. van Sandick, 'Ir. Johan Christoffel Ramaer 80 jaar, 9 mei 1852
- 9 mei 1932', in 
&lt;em&gt;De Ingenieur&lt;/em&gt;

47 (1932) A171-A175; R.P.J. Tutein Nothenius, in 
&lt;em&gt;Handelingen en Levensberichten van de Maatschappij der Nederlandsche
Letterkunde te Leiden 1932-1933,&lt;/em&gt;

39-67; 'Ir. J.C. Ramaer-)-' in 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

2e serie 49 (1932) 504-506; R.L. Schuursma, 
&lt;em&gt;Het onaannemelijk tractaat. Het verdrag met Belgi&amp;euml; van 3 april
1925 in de Nederlandse publieke opinie&lt;/em&gt;

[Groningen, 1975] passim; P.M. Toebak, 'J.C. Ramaer', in 
&lt;em&gt;Holland.

Regionaal-historisch tijdschrift&lt;/em&gt; 15 (1983) 145-158.&lt;/p&gt;
&lt;p&gt;H.W. Lintsen&lt;/p&gt; 
&lt;dtml-var bwn_footer&gt;</text>
  </biography>
</biodes>

