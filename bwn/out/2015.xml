<biodes version="1.0">
  <fileDesc>
    <title>Wijk, Nicolaas van (1880-1941)</title>
    <ref target="http://resources.huygens.knaw.nl/bwn1880-2000/lemmata/bwn4/wijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijk</idno>
    <persName><name type="geslachtsnaam">Wijk</name>, Nicolaas van</persName>
    <sex value="1"/>
    <event type="birth" when="1880"/>
    <event type="death" when="1941"/>
    <state type="occupation">taalkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WIJKN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijk, Nicolaas van&lt;/strong&gt;, slavist (Stad Delden (O.) 4-10-1880 - Leiden 25-3-1941). Zoon van Aart Willem van Wijk, Nederlands hervormd predikant,
  en Bregitta Bruijn.
  
&lt;img src=&amp;quot;images/WIJKN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wijk, Nicolaas van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na in 1898 in Zwolle het eindexamen gymnasium te hebben
    behaald ging Van Wijk Nederlandse letteren studeren aan de
    Universiteit van Amsterdam. Dat hij zich tijdens zijn studie
    ook met andere talen bezighield, bewijst de dissertatie 
    &lt;em&gt;Der nominale Genetiv Singular im Indogermanischen in seinem
    Verh&amp;auml;ltnis zum Nominativ&lt;/em&gt;, waarmee hij op 11 juni 1902, op 21-jarige leeftijd, bij prof.
    R.C. Boer cum laude promoveerde. Hierna zette hij zijn
    talenstudie voort te Leipzig en Moskou. Eind 1903 teruggekeerd
    in Nederland was Van Wijk korte tijd leraar aan de HBS te
    Arnhem; in 1904 volgde zijn benoeming tot leraar Nederlands aan
    de HBS te Goes. Deze betrekking inspireerde hem tot het
    schrijven van 
    &lt;em&gt;De Nederlandsche taal&lt;/em&gt;, een schoolboek dat in 1906 verscheen en zes drukken zou
    beleven.&lt;/p&gt;
&lt;p&gt;Het had er alle schijn van dat Van Wijks carri&amp;egrave;re zich
    steeds meer in de sfeer van de neerlandistiek zou afspelen,
    want in 1907 volgde zijn benoeming tot conservator van de
    afdeling Handschriften van de Koninklijke Bibliotheek in Den
    Haag, een functie waarin hij veel met Middelnederlands
    materiaal te maken kreeg. Bovendien ontving hij in 1907 de
    opdracht een tweede druk te bezorgen van Joh. Francks 
    &lt;em&gt;Etymologisch woordenboek der Nederlandsche taal&lt;/em&gt;. Hoewel Van Wijk wist dat zijn uitgave, die in 1912 na
    zesduizend uur werk verscheen, niet slechts een bewerking van
    de oude, maar bijna een geheel nieuw boek was, liet hij haar
    uit pi&amp;euml;teit op naam van Franck staan.&lt;/p&gt;
&lt;p&gt;In 1913 viel - voor velen en waarschijnlijk ook voor hemzelf
    zeer onverwacht - op Van Wijk de keus om de nieuwe leerstoel in
    de Balto-Slavische talen aan de Leidse universiteit te
    bezetten. Dit was de eerste leerstoel van deze aard in ons
    land, zodat de neerlandicus en indogermanist Van Wijk hiermee
    automatisch de vader van de Nederlandse slavistiek werd. Van
    beslissende betekenis voor het instellen van de leerstoel
    &amp;egrave;n voor zijn benoeming was de steun die Van Wijk kreeg van
    prof. C.C. Uhlenbeck. Al eerder had deze hoogleraar Germaanse
    talen een sleutelrol in zijn leven gespeeld: het enthousiasme
    waarmee Uhlenbeck over Rusland sprak, had Van Wijk in 1903 doen
    besluiten voor praktische taalstudie naar Moskou te gaan. Toen
    hij op 8 oktober 1913 zijn inaugurele rede, 
    &lt;em&gt;Balties-Slaviese problemen&lt;/em&gt;, uitsprak, had Van Wijk weliswaar een aantal populariserende
    artikelen op slavistisch gebied gepubliceerd en veel
    slavistische werken gerecenseerd, maar slechts &amp;eacute;&amp;eacute;n
    wetenschappelijke bijdrage, in 1912 gepubliceerd in 
    &lt;em&gt;Indogermanische Forschungen&lt;/em&gt;

    (30 (1912) 382-388), aan zijn nieuwe vakgebied op zijn naam
    staan.&lt;/p&gt;
&lt;p&gt;In de ruim 27 jaar van zijn professoraat heeft Van Wijk een
    omvangrijk oeuvre tot stand gebracht; zijn bibliografie omvat -
    de bijdragen op andere terreinen dan de slavistiek inbegrepen -
    bijna zeshonderd titels. Het zwaartepunt van zijn activiteiten
    lag op het gebied van het Oudkerkslavisch, het accent en de
    intonatie in de Balto-Slavische talen, Slavische dialectologie
    en de reconstructie van het Oerslavisch. Op het einde van zijn
    leven wijdde hij ook een monografie aan de fonologie als
    onderdeel van de algemene taalwetenschap: 
    &lt;em&gt;Phonologie&lt;/em&gt;

    uit 1939. Tevens rondde hij toen een Middelnederlandse studie
    af waaraan hij reeds v&amp;oacute;&amp;oacute;r zijn Leidse benoeming was
    begonnen: 
    &lt;em&gt;Het getijdenboek van Geert Grote&lt;/em&gt;, dat in 1940 verscheen.&lt;/p&gt;
&lt;p&gt;Voor een publiek van vakgenoten publiceerde de slavist Van
    Wijk meestal in het Duits, een enkele keer in het Nederlands,
    Russisch of Tsjechisch. Het gaat hierbij om taalkundig werk.
    Over letterkundige onderwerpen schreef hij in de regel voor een
    breder publiek en in het Nederlands. Hoewel zijn 
    &lt;em&gt;Ge&amp;iuml;llustreerde geschiedenis der Russische
    letterkunde&lt;/em&gt;

    uit 1926 een bruikbare gids is gebleven, is Van Wijks reputatie
    als de grootste Nederlandse slavist, en een der belangrijkste
    slavisten in het algemeen, gebaseerd op zijn taalkundige werk,
    dat tot op heden veelvuldig in de internationale vakliteratuur
    wordt geciteerd. Als zijn rijpste werk op dit gebied geldt het
    eerste deel van zijn 
    &lt;em&gt;Geschichte der altkirchenslavischen Sprache&lt;/em&gt;

    uit 1931; het manuscript van het tweede deel is tijdens de
    Tweede Wereldoorlog in Berlijn verloren gegaan.&lt;/p&gt;
&lt;p&gt;Van Wijk behoort tot de weinige slavisten van zijn tijd die
    het uitgestrekte terrein van de Slavische taalkunde volledig
    beheersten. Zijn studies kenmerken zich door een heldere,
    onbevooroordeelde en precieze ordening van feiten. Hij was geen
    theoreticus en geen intu&amp;iuml;tief genie, maar een
    onvermoeibaar, ouderwets vakman met een scherp oog voor details
    en veel kritische zin. Dat Van Wijk niet enkel kamergeleerde
    was, blijkt uit het feit dat hij een groot aantal Slavische
    talen ook mondeling voortreffelijk beheerste.&lt;/p&gt;
&lt;p&gt;Plichtsbesef en goedhartigheid kenmerkten Van Wijks
    optreden. Vluchtelingen uit Slavische landen bood hij
    veelvuldig in eigen huis onderdak aan, en hij steunde hen,
    evenals Nederlandse studenten die het nodig hadden, ook
    financieel op genereuze wijze. Vooral zijn contacten met
    Russische emigranten waren talrijk. Hoewel hij in zijn artikel
    in 
    &lt;em&gt;De Gids&lt;/em&gt;

    (88 (1924) III, 271-281) 'Een grote figuur uit Ruslands
    maatschappelik leven (A.F. Koni)' uit 1924 de Sovjetstaat als
    een 'terroristiese diktatuur' (p. 281) bestempelde, hield hij
    zich verre van politieke activiteiten die tegen het nieuwe
    Russische bewind waren gericht. Zijn afkeer ervan blijkt
    evenwel uit het feit dat hij na de revolutie van 1917 nooit
    meer in Rusland is geweest, nadat hij het land tussen 1903 en
    1914 verscheidene malen had bezocht. Hoewel Van Wijk in 1928
    tot corresponderend lid van de Academie van Wetenschappen van
    de Sovjetunie werd benoemd, had hij weinig contacten met
    geleerden in dit land. In de andere Slavische staten was hij in
    het interbellum evenwel vaak een graag geziene gast.&lt;/p&gt;
&lt;p&gt;Gezien de grote omvang, de veelzijdigheid en de kwaliteit
    van Van Wijks oeuvre kan de indruk ontstaan dat hij vrijwel al
    zijn tijd aan de wetenschap moet hebben besteed. In
    werkelijkheid was de vrijgezel Van Wijk - die als gevolg van
    een ongeval mank liep - veelvuldig op reis en wijdde hij zijn
    krachten aan tal van internationale organisaties van
    intellectueel, humanitair en sociaal karakter. Ook voor
    studenten had hij alle aandacht. Van zijn weinige leerlingen
    zijn er zeven bij hem gepromoveerd. Aan de Leidse
    universiteitsbibliotheek legateerde Van Wijk een unieke
    collectie Slavica, die voor slavistische studies in Nederland
    van groot belang is&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Wijk in Universiteitsbibliotheek van
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie door P.C. Paardekooper en C.H. van Schooneveld,
    in 
    &lt;em&gt;Zeitschrift f&amp;uuml;r slavische Philologie&lt;/em&gt;

    18 (1942) 124-161. Aanvullingen en correcties van Jos Schaeken
    in de onder L genoemde publikatie 
    &lt;em&gt;Nicolaas van Wijk (1880-1941)...&lt;/em&gt;

    , 147-149.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jac. van Ginneken, in 
  &lt;em&gt;Jaarboek der Nederlandsche Akademie van Wetenschappen
  1940-1941&lt;/em&gt;

  (Amsterdam, 1941) 192-207; F.B.J. Kuiper, in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden 1942-1943&lt;/em&gt;

  (Leiden, 1944) 156-168; Annie Romein-Verschoor, 
  &lt;em&gt;Omzien in verwondering&lt;/em&gt;

  (2 dln.; Amsterdam, 1970/1971); K. Hor&amp;aacute;lek, 'Nicolas van
  Wijk (1880-1941)', in 
  &lt;em&gt;Portraits of linguists. A biographical source book for the
  history of Western linguistics 1746-1963&lt;/em&gt;

  . Onder red. van Th.A. Sebeok (Westport, 1976) II, 459-462; 
  &lt;em&gt;Etty. De nagelaten geschriften van Etty Hillesum,
  1941-1943&lt;/em&gt;

  . Onder red. van Klaas A.D. Smelik (Amsterdam, 1986) 52-54; J.P.
  Hinrichs, 'Een gekkenhuis op grote schaal. Nicolaas van Wijk en
  zijn geschriften over Rusland', 
  &lt;em&gt;Het Oog in 't Zeil&lt;/em&gt;

  5 (1988) 5 (juni) 1-11; 
  &lt;em&gt;Nicolaas van Wijk (1880-1941). A collection of essays on his
  life and work&lt;/em&gt;

  . Onder red. van B.M. Groen [e.a.] (Amsterdam, 1988); J.P.
  Hinrichs, 
  &lt;em&gt;De erfenis van Nicolaas van Wijk (1880-1941)&lt;/em&gt;

  . [Tentoonstellingscatalogus Universiteitsbibliotheek Leiden]
  (Leiden, 1988).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.P. Hinrichs, &lt;i&gt;Vader van de slavistiek. Leven en werk van Nicolaas van Wijk 1880-1941&lt;/i&gt;. ([Amsterdam], 2005) Omslagfoto.
&lt;/p&gt;




&lt;p&gt;J.P. Hinrichs&lt;/p&gt; 
&lt;dtml-var bwn_footer&gt;</text>
  </biography>
</biodes>

