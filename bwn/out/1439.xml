<biodes version="1.0">
  <fileDesc>
    <title>Pos, Hendrik Josephus (1898-1955)</title>
    <ref target="http://resources.huygens.knaw.nl/bwn1880-2000/lemmata/bwn3/pos"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pos_3</idno>
    <persName><name type="geslachtsnaam">Pos</name>, Hendrik Josephus</persName>
    <sex value="1"/>
    <event type="birth" when="1898"/>
    <event type="death" when="1955"/>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/POS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pos, Hendrik Josephus&lt;/strong&gt;, filosoof (Amsterdam 11-7-1898 - Haarlem 25-9-1955).

  Zoon van Gerrit Pos, makelaar, en Maria de Graaf. Gehuwd op
  23-9-1924 met Marcelle Marie Delphine Honig. Uit dit huwelijk
  werden geen kinderen geboren.
  
&lt;img src=&amp;quot;images/POS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pos, Hendrik Josephus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Pos bezocht het Gereformeerd Gymnasium aan de Keizersgracht
    te Amsterdam, deed op zeventienjarige leeftijd in 1915
    eindexamen zowel A als B en studeerde vervolgens klassieke
    letteren aan de Vrije Universiteit, waar hij in 1920 het
    doctoraal examen in deze studierichting aflegde. In 1920/1921
    werden zijn studies vervolgd in Heidelberg onder meer bij H.
    Rickert en in Freiburg bij E. Husserl, en hij promoveerde op 24
    januari 1922 in Heidelberg op een proefschrift getiteld: 
    &lt;em&gt;Zur Logik der Sprachwissenschaft&lt;/em&gt;

    tot doctor in de wijsbegeerte. Na enige tijd als leraar
    werkzaam te zijn geweest aan het Christelijk Lyceum te Haarlem,
    zette hij zijn studie aan de Sorbonne te Parijs voort. In deze
    stad vond hij ook zijn echtgenote. In 1923 verkreeg hij het
    doctoraat in de letteren en wijsbegeerte aan de Vrije
    Universiteit op een tweede proefschrift, getiteld: 
    &lt;em&gt;Kritische Studien &amp;uuml;ber philologische Methode.&lt;/em&gt;

    Kort daarop werd hij op 25-jarige leeftijd benoemd tot
    hoogleraar in de algemene taalwetenschap en de klassieke
    letteren (post-klassiek Latijn en Grieks) aan de Vrije
    Universiteit als collega van zijn leermeester R.H. Woltjer.
    Daarmee begon hij op jeugdige leeftijd een veelbelovende
    academische carri&amp;egrave;re.&lt;/p&gt;
&lt;p&gt;Hij aanvaardde dit ambt op 30 mei 1924 met een inaugurele
    rede over 
    &lt;em&gt;Algemeene taalwetenschap en subjectiviteit&lt;/em&gt;

    en bleef in deze functie acht jaar aan de Vrije Universiteit
    verbonden. Hoewel hij in brede, zij het niet in de meer
    orthodoxe, kring van de Vrije Universiteit als mens en als
    hoogleraar zeer werd gewaardeerd en bewonderd, niet het minst
    wegens zijn virtuoos en flexibel taal-, woorden- en
    begrippenspel, bleek van de aanvang af dat zijn filosofische en
    wetenschappelijke denkwijze weinig affiniteit vertoonde met de
    grondslag van de Vrije Universiteit. Het liet zich dan ook wel
    aanzien dat hij weldra zou uitzien naar een mogelijkheid zijn
    vleugels breder uit te slaan en ook een algemenere leerstoel
    wat de leeropdracht betreft ambieerde.&lt;/p&gt;
&lt;p&gt;In 1932 werd Pos aan de Universiteit van Amsterdam benoemd
    tot hoogleraar in de theoretische wijsbegeerte en de
    geschiedenis der wijsbegeerte als opvolger van Tj. de Boer. Dit
    nieuwe ambt aanvaardde hij met een rede over 
    &lt;em&gt;Het apriori in de geesteswetenschappen.&lt;/em&gt;

    Vooral aan deze toen grote Amsterdamse universiteit - de Vrije
    Universiteit, vormde daartegenover nog een zeer kleine, veelal
    gesloten gemeenschap - werd Pos, mede dank zij zijn
    leeropdracht die hem met vele faculteiten en vakken in
    aanraking bracht, bij iemand als Pos ook uitdrukkelijk gezocht,
    spoedig een vooraanstaand en bekend hoogleraar. Begaafd docent
    als hij was trok hij ook spoedig zeer vele studenten naar zijn
    boeiende colleges. Het was een erkenning die v&amp;oacute;&amp;oacute;r de
    oorlog nog vooral samenhing met zijn leerstoel: hij was sinds
    1934 lid van de redactie van het 
    &lt;em&gt;Algemeen Nederlandsch Tijdschrift voor Wijsbegeerte&lt;/em&gt;

    (en van 1946 tot zijn dood voorzitter) en werd reeds in 1938
    lid van de Koninklijke Nederlandsche Akademie van
    Wetenschappen. Toch duurde het niet lang of ook in wijdere
    maatschappelijke en politieke kringen liet hij van zich horen.
    Vooral zijn voorzitterschap sinds 1936 van het Comit&amp;eacute; van
    Waakzaamheid, dat zich scherp richtte tegen het opkomend
    fascisme en nationaal-socialisme, trok de aandacht. Ook van de
    tegenstanders, want mede in verband hiermee werd hij al kort na
    de bezetting van ons land op 8 oktober 1940 door de Duitsers
    met tal van andere Nederlanders in gijzeling genomen. Hij
    verbleef als zodanig achtereenvolgens in Buchenwald, Haaren en
    Sint-Michielsgestel, in de laatstgenoemde plaats van 11 mei
    1942 tot 16 september 1943, op welke laatste datum hij om
    gezondheidsredenen uit de gijzeling werd ontslagen. Over de
    periode in St. Michielsgestel geeft Anton van Duinkerken in de 
    &lt;em&gt;Feestbundel aangeboden door vrienden en leerlingen...,&lt;/em&gt;

    in verband met het bereiken van de 50-jarige leeftijd en zijn
    25-jarig ambtsjubileum aangeboden, een treffende schets onder
    de titel: 'Gijzelaar Pos.'&lt;/p&gt;
&lt;p&gt;Na de bevrijding volgde een buitengewoon actief
    hoogleraarschap, waardoor hij op velerlei wijze bij
    wetenschappelijke, wijsgerige en culturele organisaties werd
    betrokken. Zo was hij voorzitter van het drukbezochte 10e
    Internationale Filosofische Congres, dat voor het eerst weer na
    de Tweede Wereldoorlog in 1948 in Amsterdam werd gehouden, en
    medeoprichter van de F&amp;eacute;d&amp;eacute;ration internationale des
    Soci&amp;eacute;t&amp;eacute;s de Philosophie in 1948 en lid van het
    Institut international de Philosophie, gevestigd te Parijs.
    Maar alweer buiten zijn strikte vakgebied ontplooide hij ook
    zijn talenten en vond hij gehoor. Zo was hij bestuurslid van
    het Humanistisch Verbond en werkte hij mee aan de oprichting
    van het tijdschrift 
    &lt;em&gt;De Nieuwe Stem,&lt;/em&gt;

    dat een sterk progressief-links karakter droeg en zijn warme
    medewerking bleef behouden.&lt;/p&gt;
&lt;p&gt;Men kan in zijn veelzijdige academische en filosofische
    werkzaamheden drie fasen onderscheiden, die eigenlijk geen echt
    eindpunt kregen, maar als het ware na elk begin in de tijd op
    den duur over elkander schoven, een steeds voller ontplooiing
    vertonend van Pos' veelzijdigheid en visie op samenhang.
    Kenmerkend voor de eerste periode (1923-1932) is zijn intensief
    bezig zijn met de taal, taaltheorie en taalfilosofie. De liefde
    tot de taal, die bij hem onlosmakelijk verbonden was met
    taalanalyse en taalbeschouwing, is hem zijn leven lang
    bijgebleven, zoals onder meer blijkt uit een op 20 maart 1955
    in Bordeaux gehouden voordracht over 
    &lt;em&gt;Le langage et le v&amp;eacute;cu.&lt;/em&gt;

    Hoezeer taalfilosofie bij hem ten nauwste samenhing met
    taalwetenschap en taalanalyse blijkt duidelijk uit de
    onderwerpen die hij behandelde, zoals de eenheid der syntaxis,
    de functie van partikels, de affectiviteit en de taal, en de
    filosofische betekenis van de fonologie (Pos onderhield
    contacten met een van de pioniers op het toen nog nieuwe gebied
    van de fonologie, R. Jacobson). Ook zijn bijdragen aan
    internationale lingu&amp;iuml;stische congressen wijzen op deze
    nauwe band.&lt;/p&gt;
&lt;p&gt;In de tweede periode (1932-1941) wijdde Pos zich, na zijn
    benoeming aan de Universiteit van Amsterdam, geheel aan de
    beoefening der wijsbegeerte in het algemeen, zowel systematisch
    als historisch, in overeenstemming met zijn zeer ruime
    leeropdracht. De toewijding en concentratie waarmee Pos de
    colleges voorbereidde namen veel van zijn tijd en inspanning in
    beslag. Het is niet verwonderlijk dat deze dan ook in een brede
    kring van de studenten een vaak blijvende belangstelling voor
    de filosofie wekten en op bescheidener schaal uiteraard tot een
    keuze daarvan als hoofd- of bijvak leidden.&lt;/p&gt;
&lt;p&gt;Ondanks de ongemene uitstraling die van zijn persoon en
    werk, ook buiten de universitaire kring, uitging, is echter de
    vraag naar de eenheid in zijn eigen wijsgerig denken meer een
    probleem dan een zich opdringend gegeven. Aanvankelijk ging Pos
    uit van het neokantianisme van Rickert en E. Cassirer, daarna
    werd hij vooral bekoord door de beschrijvende methode van de
    fenomenologie van Husserl, waarbij vooral de houding en de
    persoon van Husserl hem imponeerden. Later, na de Tweede
    Wereldoorlog, voelde hij zich meer aangetrokken tot een
    rationeel positivisme en realisme. Men kan ook zeggen dat in
    deze derde en laatste fase, sinds 1945 dus, het beschouwend
    denken met een uitgesproken voorkeur voor het idealisme van
    Kant, Husserl en Hegel plaats maakte voor een streven naar
    realisme en concretisme, zoals hij dit zelf noemde, een nauwere
    verbinding van denken en handelen, van theorie en praxis.&lt;/p&gt;
&lt;p&gt;Met liefde tot de taal was bij Pos ook een sterke drang tot
    spreken en communicatie verbonden en het cultiveren van
    contacten met vrienden en collega's in binnen- en buitenland.
    Tact, minzaamheid en hulpvaardigheid, gepaard gaande met een
    niet geringe dosis kritische zin en gevoel voor humor,
    kenmerkten hem als mens in de omgang met de medemens, ongeacht
    rang of stand. Men kan gevoegelijk zeggen dat deze
    communicatiedrang een van zijn meest wezenlijke trekken was.
    Voordrachten, colleges, wijsgerige verhandelingen en artikelen
    waren de vorm waarin hij zich geheel uitleefde. Tegenover een
    groot aantal artikelen en verhandelingen staat echter het feit
    dat hij nooit een boek van grote omvang heeft geschreven.
    Tekenend is dat zelfs het geschrift 
    &lt;em&gt;Filosofie der wetenschappen&lt;/em&gt;

    (1940; 3e dr. 1947) als begeleidende bijtitel heeft: 
    &lt;em&gt;Vijf inleidende voordrachten.&lt;/em&gt;
&lt;/p&gt;
&lt;p&gt;Door zijn toetreden tot het Humanistisch Verbond gaf Pos te
    kennen, hoewel van calvinistischen huize, dat hij zich tot het
    humanisme rekende. Al vroeg voelde hij zich, evenals de
    historicus Jan Romein, met wie hij reeds voor de Tweede
    Wereldoorlog bevriend was, aangetrokken tot Marx en het
    communisme. Eerst na de oorlog, in de derde periode van zijn
    leven, werd ook zijn politieke standpunt duidelijker merkbaar.
    Hoewel Pos zijn academische werkzaamheden steeds strikt
    gescheiden hield van zijn politieke en maatschappelijke
    stellingneming, moest, toen hij daarvan naar buiten duidelijker
    blijk gaf, dit wel aanleiding geven tot kritiek en konden ook
    botsingen niet uitblijven. Dit bleek onder meer op een congres
    in Den Haag, georganiseerd door enkele universiteiten onder
    leiding van H. Wagen voort over het thema: 'Vrijheid en
    gebondenheid der wetenschap' (17 en 18 september 1954; de
    verslagen zijn volledig in het Engels vertaald in 1955 onder de
    titel 
    &lt;em&gt;Freedom and restriction in science and its aspects in
    society&lt;/em&gt;)
    &lt;em&gt;.&lt;/em&gt;

    Zijn politiek standpunt, met moedige verbetenheid verdedigd,
    was ook voor hen die meenden hem goed te kennen, vreemd en
    onbegrijpelijk. Deze gebeurtenissen en een al jaren slopende
    ziekte, die een vroegtijdig einde aan zijn leven maakte - Pos
    stierf op 57-jarige leeftijd - wierpen een schaduw op de
    laatste jaren, die, ondanks zijn geestelijke vitaliteit en zijn
    taaiheid, niet de gelukkigste zijn geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Pos (correspondentie, manuscripten en
  collegedictaten) in Universiteitsbibliotheek van de Universiteit
  van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemde 
    &lt;em&gt;Keur uit de verspreide geschriften,&lt;/em&gt;

    335-343.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Lijst van publikaties over het werk van Pos in 
  &lt;em&gt;Keur uit de verspreide geschriften&lt;/em&gt;

  [Verz. en ingel. door J.M.M. Aler en K. Kuypers] (Amsterdam
  [etc.], 1957-1958. 2 dl.).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1173.
&lt;/p&gt;

&lt;p&gt;K. Kuypers &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

