<biodes version="1.0">
  <fileDesc>
    <title>Wijnbergen, Antonius Ignatius Maria Josephus baron van (1869-1950)</title>
    <ref target="http://resources.huygens.knaw.nl/bwn1880-2000/lemmata/bwn3/wijnbergen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijnbergen</idno>
    <persName><name type="geslachtsnaam">Wijnbergen</name>, Antonius Ignatius Maria Josephus baron van</persName>
    <sex value="1"/>
    <event type="birth" when="1869"/>
    <event type="death" when="1950"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WIJNBERGEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijnbergen, Antonius Ignatius Maria Josephus Baron
  van&lt;/strong&gt;, jurist en politicus (Loenen, gem. Apeldoorn 8-3-1869 - Amsterdam 1-3-1950).

  Zoon van Ferdinandus Maria Alexander Josephus baron Van
  Wijnbergen, wethouder van Apeldoorn, en Anthonia Maria Leopoldina
  barones Hacfort van (tot) ter Horst. Gehuwd op 14-1-1897 met
  Paulina Hermanse Elisabeth van Sonsbeeck. Uit dit huwelijk werden
  2 zoons en 1 dochter geboren.
  
&lt;img src=&amp;quot;images/WIJNBERGEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wijnbergen, Antonius Ignatius Maria Josephus Baron
  van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Wijnbergen was een telg uit een katholiek adellijk
    geslacht in Gelderland en dit feit zou hem, maatschappelijk
    gezien, te stade komen. Eigen intelligentie speelde daarnaast
    uiteraard een grote rol. Reeds op het jezu&amp;iuml;etencollege te
    Katwijk aan de Rijn behoorde hij tot de snelle leerlingen. Een
    vlotte rechtenstudie, begonnen in 1888 aan de Universiteit van
    Amsterdam en afgesloten in 1893 met het proefschrift 
    &lt;em&gt;Onze marken onder de werking der Wet van 10 Mei 1886&lt;/em&gt;

    (Arnhem, 1893), leidde tot een maatschappelijke carri&amp;egrave;re
    als advocaat en procureur te Zutphen, voortgezet van 1897 tot
    1903 als ambtenaar van het om bij het kantongerecht te
    Eindhoven, waar hij tevens schoolopziener was. Van 1903 tot
    1917 was hij voorzitter van de Raad van Beroep
    (ongevallenverzekering) te Arnhem en vervolgens lid en
    voorzitter (1932-1939) van de Centrale Raad van Beroep te
    Utrecht, waar hij ook sinds 1917 gevestigd was.&lt;/p&gt;
&lt;p&gt;Naast zijn beroepsactiviteiten had Van Wijnbergen voldoende
    tijd voor andere zaken. Zo maakte hij deel uit van de
    Klarenbeeksche Club (1900-1908) - genoemd naar de plaats van
    samenkomst, hotel Klarenbeek bij Arnhem. Deze informele club
    bestond uit vooruitstrevende jongeren, priesters en leken die
    gezamenlijk front maakten tegen het 'klerikalisme' en
    voorstanders waren van het doortrekken van de lijnen die door
    H.J.A.M. Schaepman waren uitgezet. In het vakbondswerk stond
    hij aan de zijde van Alfons Ari&amp;euml;ns, wiens gedwongen
    vertrek uit Enschede in 1901 hem tot het organiseren van een
    nationale huldiging van Ari&amp;euml;ns bracht - een niet
    onduidelijke kritiek op het kerkelijk beleid. Dit alles
    bezorgde Van Wijnbergen, toen nog in Eindhoven ijveraar voor de
    RK Volksbond, in zekere kringen de naam van de 'rode baron' en
    de achterdocht van de integralistische tegenstanders van het
    tijdschrift 
    &lt;em&gt;Rome,&lt;/em&gt;

    dat in 1914 aan zijn eind kwam. Die naam raakte hij in de jaren
    twintig geleidelijk kwijt.&lt;/p&gt;
&lt;p&gt;Op politiek gebied was hij, eenmaal in Arnhem gevestigd,
    sinds 1904 tot 1933 onafgebroken lid van de Tweede Kamer,
    aanvankelijk gekozen voor het kiesdistrict Eist, later
    telkenmale kandidaat gesteld door de katholieke partij. In de
    fractie der katholieken was hij onderwijsspecialist en
    verdedigde hij als zodanig met overtuiging het katholiek
    onderwijs 'van bewaarschool tot universiteit' als ideaal en
    voltooiing van de katholieke emancipatie. Vanzelfsprekend kreeg
    hij in 1913 zitting in 'de bevredigingscommissie' die de
    subsidi&amp;euml;ring moest regelen. In de periode van 1918 tot
    1925 vervulde Van Wijnbergen bovendien het voorzitterschap van
    de Algemeene Bond van RK Rijkskieskringen-organisaties - de
    voorloper van de Roomsch-Katholieke Staatspartij (RKSP). Al had
    de leider van de katholieke fractie in de Tweede Kamer, W.H.
    Nolens, de feitelijke macht. Van Wijnbergen moest toch in die
    voorzittersfunctie herhaaldelijk naar voren treden en het
    politieke beleid van zijn partij begeleiden en verdedigen. Zo
    was hij duidelijk en openlijk voorstander van de democratisch
    gerichte St. Micha&amp;euml;lbeweging o.l.v. de Delftse hoogleraar
    J.A. Veraart, en er dreigde in 1925 zelfs een openlijke breuk
    tussen bondsbestuur en de Micha&amp;euml;listen. Als geen ander
    werd Van Wijnbergen in deze jaren de belichaming van de
    organisatorische kant van 'de katholieke zaak', verdediger van
    de christelijke coalitie - bewonderaar van H. Colijn - en
    tegenstander, evenals W.H. Nolens, van de rooms-rode coalitie.
    Zijn autocratische stijl wekte bij velen wrevel - ook bij
    Nolens, die hem als 'persona ingratissima' omschreef.
    Vanzelfsprekend was hij een geliefd mikpunt van de jongere
    katholieke schrijvers in 
    &lt;em&gt;De Gemeenschap.&lt;/em&gt;
&lt;/p&gt;
&lt;p&gt;Na de reorganisatie van de Algemeene Bond in de RKSP werd
    jhr. Ch.J.M. Ruijs de Beerenbrouck in 1926 partijvoorzitter -
    in 1929 wegens zijn ministerschap opgevolgd door C.M.J.F.
    Goseling - en Nolens fractievoorzitter. Van Wijnbergens
    politieke rol was langzamerhand uitgespeeld. In 1933 werd de
    man die de ontwikkelingsgang van 'rode baron' tot 'autocraat'
    had opgemaakt en eens mgr. H. van de Wetering op diens
    aanmerking dat hij en Ruijs de baas wilden spelen had gezegd:
    'Dat doen wij al, monseigneur', op een politiek zijspoor
    gezet.&lt;/p&gt;
&lt;p&gt;Zulks was hij evenwel op maatschappelijk terrein geenszins.
    Hij bleef van 1919 tot 1948 voorzitter van de Middenstandsraad
    en van de Centrale Jeugdraad. Op het terrein van het onderwijs
    bleef hij eveneens een vooraanstaande rol spelen. Vanaf de
    oprichting, in 1912, tot 1948 zou Van Wijnbergen voorzitter van
    het curatorium der Katholieke Leergangen te 's-Hertogenbosch en
    Tilburg zijn. In zijn functie heeft hij in 1920 de stichter en
    rector, H.W.E. Moller, ontslagen. Autocratische geaardheid van
    beiden en verschil in karakter hebben tot wederzijds onbegrip
    en ten slotte tot ontslag van Moller geleid, waarmee de rest
    van het curatorium, hoewel niet con amore, ingestemd heeft
    (Bornewasser). Deze affaire leidde tot veel commotie in den
    lande, omdat Moller een gezien en bekwaam docent was met veel
    leerlingen.&lt;/p&gt;
&lt;p&gt;In 1927 werd Van Wijnbergen president-curator van de
    Katholieke Economische Hoogeschool te Tilburg. Sedert 1928 was
    hij curator van de Rijksuniversiteit van Utrecht en sedert 1936
    van de Landbouwhoogeschool te Wageningen. Zijn hart ging echter
    uit naar de hogeschool te Tilburg. Dat gaf hem de gelegenheid
    deze jonge wetenschappelijke instelling met verve te dienen,
    ook wanneer hij daarbij de Katholieke Universiteit van Nijmegen
    of het bestuur van de Sint Radboudstichting tegenover zich
    vond. Ter handhaving van de moeizaam verworven resultaten van
    de katholieke emancipatiearbeid meende hij als
    president-curator van de hogeschool te Tilburg in het begin van
    de oorlog, tot de zomer van 1942, een co&amp;ouml;peratieve houding
    ten opzichte van de Duitse bezetters te moeten aannemen. De
    vrijheid van het katholieke onderwijs zette hij voorop, in de
    valse verwachting dat die met enige inschikkelijkheid jegens de
    Duitsers te redden viel. Hij vond hier o.m. de voorzitter van
    de Sint Radboudstichting, aartsbisschop J. de Jong,
    bijvoorbeeld in de zaak van de arbeidsinzet der studenten,
    tegenover zich. De Jong had al veel eerder het totalitaire
    karakter van het naziregime doorzien. Eerst aan het eind van
    1947 trad Van Wijnbergen af als voorzitter van het curatorium
    der Katholieke Hogeschool te Tilburg. Pogingen hem onmiddellijk
    na de oorlog te bewegen van zijn functie afstand te doen
    stuitten bij hem op groot verzet.&lt;/p&gt;
&lt;p&gt;Van Wijnbergen was diep gelovig katholiek, een markante en
    strijdbare politicus, stroef en vaak weinig vriendelijk in de
    persoonlijke omgang en hautain en onaandoenlijk in zijn publiek
    optreden. Hij was drager van verscheidene kerkelijke en
    nationale onderscheidingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een dagboek van Van Wijnbergen berust in het Katholiek
  Documentatie Centrum te Nijmegen. Voor het overige is zijn
  archief in het bezit van de familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikatie: 'Dr. H. Colijn
    &amp;#134;. Defunctus adhuc loquitur', in 
    &lt;em&gt;Een groot vaderlander. Dr. H. Colijn herdacht door
    tijdgenoten&lt;/em&gt;

    (Leiden, 1947) 179-190, artikelen in verscheidene dagbladen
    waaronder 
    &lt;em&gt;De Maasbode.&lt;/em&gt;

    Juridische publikaties in 
    &lt;em&gt;Het Tijdschrift voor Strafrecht&lt;/em&gt;

    en 
    &lt;em&gt;Themis.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Katholieke illustratie&lt;/em&gt;

  63 (1928-1929) 533; F. Teulings, 'Voorbeelden trekken', in 
  &lt;em&gt;De Maasbode,&lt;/em&gt;

  7-3-1929; 
  &lt;em&gt;Algemeen Handelsblad,&lt;/em&gt;

  13-4-1929; G. Brom, 
  &lt;em&gt;Alfons Ari&amp;euml;ns&lt;/em&gt;

  (Amsterdam, 1941.2 dl.); 
  &lt;em&gt;De Maasbode,&lt;/em&gt;

  2-3-1950; L.G. Kortenhorst, in 
  &lt;em&gt;Handelingen van de Tweede Kamer,&lt;/em&gt;

  3-3-1950; L.J. Rogier en N. de Rooy, 
  &lt;em&gt;In vrijheid herboren. Katholiek Nederland 1853-1953&lt;/em&gt;

  ('s-Gravenhage, 1953); J.A. Bornewasser, 
  &lt;em&gt;Vijftig jaar Katholieke Leergangen, 1912-1962&lt;/em&gt;

  (Tilburg, 1962); 
  &lt;em&gt;Katholieke Universiteit Nijmegen 1923-1973.&lt;/em&gt;

  Een documentenboek (Bilthoven, [1973]) 229 ev.; J.A. Bornewasser,
  
  &lt;em&gt;Katholieke Hogeschool Tilburg&lt;/em&gt;

  (Baarn, 1978) I.&lt;/p&gt;

&lt;a href='igedeelte'&gt;I: &lt;/a&gt;J.A. Bornewasser, &lt;i&gt;Katholieke Volkspartij 1945-1980. Band I. Herkomst en groei (tot 1963) &lt;/i&gt;(Nijmegen 1995) 38.



&lt;p&gt;A.H.M. van Schaik&lt;/p&gt; 
&lt;dtml-var bwn_footer&gt;</text>
  </biography>
</biodes>

