<biodes version="1.0">
  <fileDesc>
    <title>Veen, Johan van (1893-1959)</title>
    <ref target="http://resources.huygens.knaw.nl/bwn1880-2000/lemmata/bwn5/veen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veen</idno>
    <persName><name type="geslachtsnaam">Veen</name>, Johan van</persName>
    <sex value="1"/>
    <event type="birth" when="1893"/>
    <event type="death" when="1959"/>
    <state type="occupation">waterbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/veen.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veen, Johan van&lt;/strong&gt;, ingenieur (Uithuizermeeden (Gr.) 21-12-1893 - 's-Gravenhage 9-12-1959). 
Zoon van Derk van Veen, landbouwer, en Anje Elema. Gehuwd op
  5-5-1927 met Henderika Aalfs (1904-1997). Uit dit huwelijk werden
  1 zoon en 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/veen.jpg' alt='afbeelding van Veen, Johan van'&gt;Johan van Veen werd geboren in Uithuizermeeden, als vijfde
    in een boerengezin van zeven kinderen. Na de HBS - eerst in
    Warffum, later in Assen - ging hij in 1913 aan de Technische
    Hoogeschool in Delft civiele techniek studeren. Tijdens zijn
    vakanties werkte hij als vrijwilliger bij het terpenonderzoek
    van de Leidse archeoloog A.E. van Giffen. Hij had daarbij
    vooral belangstelling voor de structuur en historie van de
    bodem. In 1919 studeerde hij af.&lt;/p&gt;
&lt;p&gt;Bij het nieuwe Ontwateringsbureau van de Provinciale
    Waterstaatsdienst in Assen kreeg Van Veen begin mei 1919 een
    baan. Samen met de Wageningse ingenieur F.P. Mesu bracht hij
    hier stroomgebieden, bouw- en graslanden en grondlagen in
    kaart. In 1926 aanvaardde Van Veen een betrekking bij de
    Surinaamse Bauxiet Maatschappij, een Amerikaans bedrijf in
    Moengo. In 1927 trouwde hij in Paramaribo. Zijn Surinaamse tijd
    vond Van Veen de moeilijkste van zijn leven. Hij had een afkeer
    van het societyleven en was niet tevreden over zijn werk. Eind
    1928 kwam hij met zijn gezin terug naar Nederland.&lt;/p&gt;
&lt;p&gt;Na enkele maanden als tijdelijk ingenieur werkzaam te zijn
    geweest bij de Amsterdamse brandweer begon Van Veen op 1 juli
    1929 aan een bijna dertig jaar durend dienstverband bij
    Rijkswaterstaat. Eerst werd hij toegevoegd ingenieur bij de
    Directie Groote Rivieren - sinds 1934 Directie Beneden-Rivieren
    geheten - en wel bij het derde arrondissement te Dordrecht. In
    1933 werd zijn standplaats Den Haag, waar hij ging werken bij
    de vier jaar eerder opgerichte Studiedienst van de Zeearmen,
    Benedenrivieren en Kusten. In 1935 werd hij hier
    hoofdingenieur. Het werk beviel hem zo goed dat hij bevordering
    naar een ander arrondissement afwees.&lt;/p&gt;
&lt;p&gt;Van Veen begon met onderzoek naar de verplaatsing van zand
    in rivieren en langs de kust. Hij deed metingen, ontwikkelde en
    verbeterde meetinstrumenten en werkte aan een theorie over
    getijbewegingen. Vanaf 1933 publiceerde hij geregeld in 
    &lt;em&gt;De Ingenieur&lt;/em&gt;

    over zandtransport van rivieren, over meetinstrumenten voor
    diepte en stroming, over bodemdaling en over getijberekeningen.
    Op 17 december 1936 promoveerde Van Veen in Leiden bij B.G.
    Escher, hoogleraar in de aard- en delfstofkunde, op 
    &lt;em&gt;Onderzoekingen in de Hoofden in verband met de gesteldheid
    der Nederlandsche kust&lt;/em&gt;

    . Het proefschrift, gebaseerd op onderzoek in het Nauw van
    Calais, onderzocht of er sprake was van uitschuring van de
    Franse en Britse kust (de Hoofden) door de zeestromen en of
    vandaar zand naar de Nederlandse kusten kwam. Van Veen kwam tot
    de conclusie dat dit niet zo was.&lt;/p&gt;
&lt;p&gt;Behalve een proefschrift en artikelen in 
    &lt;em&gt;De Ingenieur&lt;/em&gt;

    , schreef Van Veen 45 van de in totaal 68 rapporten die de
    Studiedienst in de jaren dertig uitbracht. Deze handelden over
    stromingen en zandtransport, over kustverdediging,
    rivierverbetering, verzilting en stormvloedverschijnselen.&lt;/p&gt;
&lt;p&gt;In de jaren dertig werkte Van Veen tevens aan een model om
    getijstromen te vergelijken met elektrische stromen. De methode
    lokte veel kritiek uit; vooral aan de betrouwbaarheid ervan
    werd - achteraf ten onrechte - jarenlang getwijfeld. Andere
    medewerkers van de Studiedienst ontwikkelden wiskundige
    modellen voor het berekenen van getijstromen, uitgaande van de
    methode van de natuurkundige H.A. Lorentz voor de afsluiting
    van de Zuiderzee. Ondanks alle kritiek werkte Van Veen verder
    aan zijn 'elektrische methode', die hij in het artikel
    'Getijstroomberekening met behulp van wetten analoog aan die
    van Ohm en Kirchhoff' in 
    &lt;em&gt;De Ingenieur&lt;/em&gt;

    (52 (1937) B 73-81) beschreef als een 'eenvoudige
    ingenieursmethode' met een 'betrekkelijk groote mate van
    nauwkeurigheid', in tegenstelling tot de wiskundige methode die
    veel en ingewikkeld rekenwerk vereiste. Deze methode werd niet
    door anderen overgenomen.&lt;/p&gt;
&lt;p&gt;Onder leiding van Van Veen deed de Studiedienst onderzoek
    naar de verzilting van de rivieren en de kustverdediging. De
    verzilting leverde vooral in Delfland problemen op bij de
    zoetwatervoorziening. Van Veens plan uit 1937 tot afsluiting
    van de Brielsche Maas kon twee gunstige effecten opleveren: er
    zou een zoetwaterboezem ontstaan en de kust zou worden verkort.
    Uit studies van Van Veen en de Studiedienst uit de jaren dertig
    bleek dat de dijken in Zuidwest-Nederland te laag waren. Deze
    conclusie leidde in 1939 tot instelling van de
    Stormvloedcommissie, die moest onderzoeken welke
    stormvloedstanden langs de kust zich konden voordoen, of
    uitdieping en baggerwerk extra hoge waterstanden opleverden en
    welke veiligheidsmaatregelen nodig waren. Van Veen werd
    ambtelijk secretaris van deze commissie.&lt;/p&gt;
&lt;p&gt;Tijdens de Duitse bezetting bleef de Studiedienst empirisch
    onderzoek verrichten en plannen maken, maar het onderzoek ter
    plaatse lag stil. Zo experimenteerde Van Veen met een
    elektrisch analogon dat hij van de rivier de Lek had gemaakt.
    Tijdens de bezetting zou de dienst 78 rapporten publiceren,
    waarvan Van Veen er 40 schreef.&lt;/p&gt;
&lt;p&gt;Een voorlopig rapport van de Stormvloedcommissie uit 1940
    verwoordde ongerustheid over de dijken tijdens zeer zware
    stormen. Daarom werd door Van Veen en de Studiedienst gewerkt
    aan plannen om enkele Zuid-Hollandse eilanden door dammen met
    elkaar te verbinden. Dijkverhoging was op veel plaatsen,
    waaronder Dordrecht, onmogelijk vanwege bebouwing. Daarnaast
    vroeg de slechte situatie van de dijken langs de Hollandsche
    IJssel de aandacht. Als die zouden doorbreken, kwam een groot
    deel van Zuid-Holland onder water te staan. Al tijdens de
    bezetting werd begonnen met het verhogen van die dijken.&lt;/p&gt;
&lt;p&gt;Tijdens de Duitse bezetting had Van Veen aan de
    regeringscommissaris van de Wederopbouw, J.A. Ringers - als
    oud-directeur-generaal van Rijkswaterstaat een goede bekende
    van hem - gevraagd of hij iets voor hem te doen had. Ringers,
    die zijn historische belangstelling kende, gaf Van Veen
    opdracht een studie te schrijven over de waterbeheersing in
    Nederland. Het boek 
    &lt;em&gt;Dredge, drain, reclaim. The art of a nation&lt;/em&gt;

    zou in 1948 in het Engels verschijnen. Het bood een overzicht
    van polderbemaling, baggerwerken en inpolderingen van de
    oudheid tot en met de droogmaking van Walcheren in 1945. Aan de
    vierde druk (1955) voegde Van Veen twee hoofdstukken toe,
    geschreven door 'dr. Cassandra'. Volgens Van Veen waarschuwde
    Cassandra al sinds 1937 voor de lage dijken in
    Zuidwest-Nederland en had hij daarom de naam van deze Trojaanse
    zieneres als pseudoniem gekozen. In de vijfde druk uit 1962
    werd de identiteit van Cassandra onthuld: Johan van Veen zelf.
    Zo had hij het zich mogelijk gemaakt gedachten te lanceren,
    zonder daarover in conflict te komen met zijn chefs. Want zijn
    opmerkingen over de noodzaak van centralisatie van het
    waterbeheer lagen politiek zeer gevoelig.&lt;/p&gt;
&lt;p&gt;Niet alleen Cassandra waarschuwde voor te lage dijken. De
    Stormvloedcommissie - waaraan Van Veen als ambtelijk secretaris
    verbonden was - concludeerde al in 1946 dat waterstanden van
    meer dan vier meter boven NAP (een 'supervloed') bij Hoek van
    Holland mogelijk waren. Dat betekende dat alle dijken van
    Zuidwest-Nederland te laag waren. Afsluiting van de Zeeuwse
    zeegaten leek een optie, waarvan de effecten moesten worden
    onderzocht. In 1950 werd de afdamming van de Brielsche Maas
    gerealiseerd.&lt;/p&gt;
&lt;p&gt;Ook Van Veen verwoordde in 
    &lt;em&gt;Dredge, Drain, Reclaim&lt;/em&gt;

    zijn idee om de 'kusten te sluiten', vanaf de Oosterschelde tot
    de Dollard inclusief de inpoldering van de Waddenzee. Begin
    december 1952 vroeg J. Algera, minister van Waterstaat
    (1952-1958), de Studiedienst onderzoek te doen naar de
    afsluiting van de zeearmen tussen Walcheren en Voorne. Het
    rapport 
    &lt;em&gt;De afsluitingsplannen der Tussenwateren&lt;/em&gt;

    verscheen eind januari 1953. Enkele dagen later, op 1 februari
    1953, kwam de watersnoodramp die gedeelten van Zeeland,
    Zuid-Holland en Noord-Brabant onder water zette, en elders voor
    uiterst kritieke situaties zorgde. Zo schreef Van Veen eind
    april 1953 aan een Britse vriend dat op het moment van de ramp
    'Zeeland was far safer than Central Holland'.&lt;/p&gt;
&lt;p&gt;De watersnoodramp dwong tot onmiddellijk handelen. Minister
    Algera stelde medio februari de negen leden tellende
    Deltacommissie in, waarvan Van Veen ambtelijk secretaris werd
    en in 1954 ook lid. Dankzij het jarenlange werk van Van Veen,
    de Studiedienst en de Stormvloedcommissie konden al in mei 1953
    twee interim-adviezen worden uitgebracht: over de verhoging van
    de Schouwense Dijk en de afsluiting van de Hollandsche IJssel.
    Een rapport over de afdamming van de zeearmen (Deltaplan)
    volgde eind februari 1954; het eindrapport verscheen in
    december 1960. Aan &amp;eacute;&amp;eacute;n van de deelonderzoeken werkte
    Van Veen mee; tot in 1957 was hij lid van de redactiecommissie
    voor het eindverslag. Hij bleef lid en secretaris van de
    Deltacommissie tot aan zijn dood.&lt;/p&gt;
&lt;p&gt;Toen in 1956 bij Rijkswaterstaat de oprichting plaatsvond
    van de Deltadienst, werd de Studiedienst daarin ondergebracht.
    Kort tevoren, in augustus 1955, was Van Veen
    hoofdingenieur-directeur van de Algemene Dienst en
    Waterhuishouding geworden.&lt;/p&gt;
&lt;p&gt;Intussen had Van Veen vanaf 1946 in Nederlandse, Franse en
    Britse tijdschriften zijn 'elektrische methode' beschreven voor
    het berekenen van getijstromingen. In 1949 presenteerde hij
    hierover een paper op het Internationaal Scheepvaartcongres in
    Lissabon. Uiteindelijk leidde het onderzoek van Van Veen en de
    Studiedienst ertoe dat de dienst in 1954 de beschikking kreeg
    over de eerste analoge computer, bestemd om getijden te
    berekenen.&lt;/p&gt;
&lt;p&gt;Begin jaren vijftig voorzag Van Veen een dusdanige groei van
    de Rotterdamse haven, dat daarvoor ruimte moest worden gemaakt
    op de Maasvlakte. Dat zandbankenveld ten zuiden van Hoek van
    Holland lag minder diep onder water dan sommige delen van
    Zuid-Holland. Het zou Rotterdam een haven dicht bij de kust
    leveren. Van Veen schreef de nota 
    &lt;em&gt;Rotterdam - Diepzeehaven&lt;/em&gt;

    (gedateerd 10 augustus 1956) en besprak die met het
    Gemeentelijk Havenbedrijf Rotterdam. De publicatie leidde tot
    een ernstig conflict met zijn chef. De regering had namelijk
    bepaald dat nieuwe Rotterdamse havens achter sluizen gebouwd
    zouden moeten worden, terwijl Van Veens standpunt hier haaks op
    stond. Hierna 'verdween' de nota.&lt;/p&gt;
&lt;p&gt;Van Veens laatste plan betrof de aanleg van een Eemshaven.
    Medio 1945 had hij voor Rijkswaterstaat de waterstaatkundige
    toestand van de Eemsmond onderzocht. In dat gebied werd toen
    met een grenscorrectie rekening gehouden, die echter niet
    doorging. Het idee om in het Eemsgebied een zeehaven te bouwen
    bleef tot 1959 liggen. Verscheidene commissies hielden zich in
    die tijd bezig met Noordoost-Groningen, waar een haven
    sociaal-economisch van groot belang werd geacht. Van Veen was
    met enkele anderen op weg naar de minister-president voor
    overleg over het Eemshavenplan, toen hij in de trein naar Den
    Haag overleed.&lt;/p&gt;
&lt;p&gt;Van Veen wordt beschreven als gesloten en stug, bescheiden
    maar onverzettelijk, veeleisend voor zichzelf en zijn
    medewerkers. Hij was een solist, die bijzonder fel en scherp
    zijn plannen verdedigde. Het uitstellen van beslissingen
    ergerde hem evenals het feit dat Rijkswaterstaat pas met de
    uitvoering van plannen kon beginnen als de politieke
    besluitvorming was afgerond. Dat duurde hem veel te lang.
    Vooral binnen Rijkswaterstaat laaiden conflicten rondom zijn
    persoon en idee&amp;euml;n op. De te pas en te onpas geuite
    idee&amp;euml;n over te lage dijken en kans op superstormen werden
    kort na de oorlog niet op prijs gesteld, omdat de prioriteit
    lag bij de wederopbouw van het land.&lt;/p&gt;
&lt;p&gt;Van Veens deskundigheid stond evenwel buiten kijf in
    Nederland en in het buitenland, bijvoorbeeld in
    Groot-Brittanni&amp;euml;, Denemarken en Noorwegen, waar hij
    adviseerde. Hij werd gekarakteriseerd als 'een man die de stem
    van het water beter verstond dan de stem van Den Haag'. Buiten
    de dienst had Van Veen veel goede vrienden. Zij noemden hem
    vriendelijk, bescheiden, vol humor, met belangstelling voor
    anderen en met een niet te stoppen werklust. Zo ging hij na
    zijn pensionering, op 1 januari 1959, nog werken voor
    Netherlands Engineering Consultants (NEDECO) ofwel het
    Nederlands Adviesbureau voor Werken in het Buitenland. Voor Van
    Veen werd in 1979 in zijn geboorteplaats Uithuizermeeden een
    standbeeld opgericht, met het opschrift: 'De geestelijke vader
    van het Deltaplan'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    Behalve de in de tekst genoemde publicaties en vele
    rapporten en nota's: 'Onderzoek naar het zandtransport van
    rivieren', in 
    &lt;em&gt;De Ingenieur&lt;/em&gt;

    48 (1933) B 151-159; 'Bodemgolven van groot formaat,
    geregistreerd met een echo-toestel', 
    &lt;em&gt;ibidem&lt;/em&gt;

    49 (1934) B 213-216; 'Inpolderingen in vroegere eeuwen door
    Nederlanders in het buitenland', 
    &lt;em&gt;ibidem&lt;/em&gt;

    54 (1939) A 215-219; 'Verbetering van den Hollandschen IJssel',
    
    &lt;em&gt;ibidem&lt;/em&gt;

    54 (1939) B 189-192; 'Twee middelen om het zoutbezwaar bij
    zeesluizen op te heffen', 
    &lt;em&gt;ibidem&lt;/em&gt;

    56 (1941) B 33-34; 'Electrische nabootsing van getijden', 
    &lt;em&gt;ibidem&lt;/em&gt;

    58 (1946) B 17-20; 'Electrische nabootsing der getijden' in 
    &lt;em&gt;Tijdschrift van het Koninklijk Nederlandsch Aardrijkskundig
    Genootschap,&lt;/em&gt;

    Tweede Reeks LXIII (1946) 485-493; 'Analogie entre mar&amp;eacute;es
    et courants alternatifs', in 
    &lt;em&gt;La Houille blanche.&lt;/em&gt;&lt;em&gt;Revue de l'Ing&amp;eacute;nieur hydraulicien&lt;/em&gt;

    2 (1947) 5 (sept./okt.) 401-416; 'Le mod&amp;egrave;le
    &amp;eacute;lectrique de mar&amp;eacute;e. Un aper&amp;ccedil;u des m&amp;eacute;thodes
    pour la d&amp;eacute;termination du mouvement de mar&amp;eacute;e dans les
    embouchures et les fleuves &amp;agrave; mar&amp;eacute;e n&amp;eacute;erlandais',
    in 
    &lt;em&gt;Congresbijdragen voor het XVIIe Congr&amp;egrave;s international
    de Navigation&lt;/em&gt;

    (Lissabon 1949); [samen met J.J. Dronkers,] 'Aper&amp;ccedil;u des
    m&amp;eacute;thodes pour la d&amp;eacute;termination du mouvement de
    mar&amp;eacute;e dans les embouchures et les fleuves &amp;agrave;
    mar&amp;eacute;e n&amp;eacute;erlandais', 
    &lt;em&gt;ibidem&lt;/em&gt; ; 'De Waterweg als Benedenrivier', in 
    &lt;em&gt;De Ingenieur&lt;/em&gt;

    64 (1952) A 305-310; 
    &lt;em&gt;Land below sea level. Holland in its age-long fight against
    the waters&lt;/em&gt;

    ('s-Gravenhage 1953); 
    &lt;em&gt;Organogene landaanwinningsproeven in het Haringvliet&lt;/em&gt;

    (Meppel 1953); 'Het Deltaplan en zijn verschillende facetten.
    II: Voorafgaande studie', in 
    &lt;em&gt;De Ingenieur&lt;/em&gt;

    168 (1956) A 243-248 en A 257-262; [samen met F.P. Mesu,] 
    &lt;em&gt;Waterhuishouding in Nederland&lt;/em&gt;

    (Meppel 1957).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door A.G. Maris, in 
  &lt;em&gt;De Ingenieur&lt;/em&gt;

  72 (1960) A 1-2: A.E. van Giffen, 'Herinnering aan dr.ir. Johan
  van Veen', in 
  &lt;em&gt;Tijdschrift van het Koninklijk Nederlandsch Aardrijkskundig
  Genootschap,&lt;/em&gt;

  Tweede Reeks LXXXI (1964) 271-272; 
  &lt;em&gt;Dr.ir. Johan van Veen. De som van een leven&lt;/em&gt;. Onder red. van H.J. Stuvel ('s-Gravenhage 1972); D.H.
  Franssens, 'Een groot waterstaatkundige voor het voetlicht', in 
  &lt;em&gt;De Ingenieur&lt;/em&gt;

  102 (1990) 1 (jan.) 15-19; E. de Boer, 'Zestig jaar Deltawerken:
  Dordrecht als opening en sluitpost', in 
  &lt;em&gt;Wonderen der techiek. Nederlandse ingenieurs en hun
  kunstwerken. 200 jaar civiele techniek&lt;/em&gt;. Onder red. van M.L. ten Horn-van Nispen [e.a.] (Zutphen 1994)
  197-208; 'Johan van Veen', 
  &lt;em&gt;ibidem&lt;/em&gt;, 209-210.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;De Ingenieur&lt;/em&gt;

  102 (1990) 1 (jan.) 16.&lt;/p&gt;
&lt;p&gt;Marie-Louise ten Horn-van Nispen&lt;/p&gt; 
&lt;dtml-var bwn_footer&gt;</text>
  </biography>
</biodes>

