<biodes version="1.0">
  <fileDesc>
    <title>Diemer, Hendrik (1879-1966)</title>
    <ref target="http://resources.huygens.knaw.nl/bwn1880-2000/lemmata/bwn2/diemer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">diemer</idno>
    <persName><name type="geslachtsnaam">Diemer</name>, Hendrik</persName>
    <sex value="1"/>
    <event type="birth" when="1879"/>
    <event type="death" when="1966"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DIEMER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Diemer, Hendrik&lt;/strong&gt;, journalist en politicus (Scharnegoutum, gem. Wymbritseradeel 13-2-1879 - Rotterdam 4-10-1966).

Zoon van Evert Diemer, predikant, en Annigje Kerssies. Gehuwd op
13-3-1905 met Maria Boer. Uit dit huwelijk werden, behalve 1 jong
overleden dochter, 3 zoons en 1 dochter geboren.


&lt;img src=&amp;quot;images/DIEMER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Diemer, Hendrik&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Diemer is als loot van een predikantenfamilie geboren in een
dorpspastorie, waar werd geleefd in de geest van De Afscheiding. Na
MULO-onderwijs te hebben genoten begon zijn loopbaan als bakkersknecht
in verschillende plaatsen. Tijdens zijn militaire diensttijd, waarin
hij onderofficier werd, vulde hij zijn schoolkennis aan door zelfstudie
in de bibliotheek van een gereformeerde predikant in Amersfoort. In
zijn gehele verdere leven zou hij nimmer aflaten verder te bouwen aan
zijn ontwikkeling.&lt;/p&gt;
&lt;p&gt;Teruggekeerd in de burgermaatschappij werd hij weer broodbakker,
eerst in Berkel en daarna in Rotterdam. Nauwelijks twintig jaar oud
werd Diemer bedrijfsleider van de christelijke co&amp;ouml;peratie 'De
Voorzorg' - een functie die hij tot 1912 zou uitoefenen - in de
Maasstad, waarin hij, behoudens een korte onderbreking in de jaren
twintig, een verdienstelijk medeburger zou worden. Inmiddels was in
1906 door hem en enige vakgenoten de Christelijke Bond van de
Bakkersgezellen opgericht, en daarbij deed hij als redacteur van het
bondsorgaan 
&lt;em&gt;De Bazuin&lt;/em&gt;

ook zijn intrede in de journalistiek, al spoedig ook in geestverwante
bladen publicerend. Op sociaal gebied onderscheidde hij zich in die
dagen als krachtige strijder voor de afschaffing van nachtarbeid in het
bakkersbedrijf.&lt;/p&gt;
&lt;p&gt;In 1909 sloeg hij, mede voorzitter geworden van de Christelijke
Besturenbond te Rotterdam, zijn vleugels nog ruimer uit door zijn
medewerking aan de oprichting in dat zelfde jaar van het Christelijk
Nationaal Vakverbond (CNV), waarvan hij tot 1916 de eerste voorzitter
zou zijn. Overeenkomstig zijn ideaal waren in de eerste jaren zowel
protestanten als rooms-katholieken lid van deze organisatie.&lt;/p&gt;
&lt;p&gt;Naast het organisatieleven gevoelde Diemer zich ook aangetrokken
door de politiek. Met twee vrijwillige onderbrekingen was hij van 1907
tot 1917, van 1919 tot 1922 en van 1931 tot 1935 voor de
Antirevolutionaire Partij een gewaardeerd lid van de gemeenteraad van
Rotterdam, en van 1919 tot 1923 lid van de Provinciale Staten van
Zuid-Holland. Een kandidatuur voor de Tweede Kamer wees hij af met het
oog op zijn reeds overstelpend drukke werkzaamheden.&lt;/p&gt;
&lt;p&gt;Immers was Diemer intussen ook opgeklommen tot een vooraanstaande
plaats in de wereld der ondernemers, op een positie die hij zelf had
helpen opbouwen en in betekenis doen groeien. Op 16 mei 1903 verscheen
in Rotterdam het eerste nummer van het dagblad 
&lt;em&gt;De Rotterdammer&lt;/em&gt;

, spreekbuis van de antirevolutionairen in deze stad, dat in verloop
van tijd zelfs botsingen met het lijfblad van de machtige Kuyper, 
&lt;em&gt;De Standaard&lt;/em&gt;

, niet vermeed. Na enige teleurstellingen in de uiteraard moeilijke
aanvangsjaren bij het zoeken van een directeur werd Diemer in 1912 als
zodanig benoemd. Merkwaardigerwijze verbond hij deze werkgeversfunctie
nog vier jaren met het voorzitterschap van het CNV. Doch ook hier
toonde hij zich de juiste man op de juiste plaats. Na enkele jaren had
hij voor 
&lt;em&gt;De Rotterdammer&lt;/em&gt;

een eigen gebouw verworven met een eigen inrichting voor het drukken
van het blad. In die zelfde tijd ontstonden 'kopbladen' in Den
Haag, Leiden, Dordrecht en Utrecht. Dit concern trad na enige tijd naar
buiten als 'De vijf samenwerkende Christelijke Dagbladen'. 
&lt;em&gt;De Rotterdammer&lt;/em&gt;

was daarmede uitgegroeid tot het grootste christelijke dagblad van
Nederland. In 1925 werd Diemer naast de als zodanig nieuw benoemde
politieke hoofdredacteur, prof. P.A. Diepenhorst, diens medewerker als
waarnemend hoofdredacteur. En in 1928 werd de hoogste trede bestegen:
hij trad toen op als directeur-hoofdredacteur van wat bekend werd als
'de krant van Diemer'.&lt;/p&gt;
&lt;p&gt;In zijn nieuwe levensfase wijdde hij zich opnieuw met volle kracht
aan het organisatiewezen: in 1916 oprichter en gedurende tientallen
jaren de eerste voorzitter van de Bond van Christelijke
Drukkerspatroons. Hoezeer ook andere vakgenoten vertrouwen in hem
stelden kwam tot uitdrukking door zijn aanwijzing in 1923 als
voorzitter van de Centrale Commissie in de Typografie, die als hoogste
college in deze bedrijfstak was aangewezen voor de beslechting van
geschillen. Hoewel geen vakjurist heeft hij deze belangrijke functie,
waarin hij zijn verzoenende, opbouwende natuur ten volle kon uitleven,
gedurende dertig jaar waargenomen. Hij is voorts onder meer voorzitter
geweest van de Christelijke Werkgeversvereeniging in de Typografie,
voorzitter van de Centrale Commissie boekdrukkersbedrijf en
rasterdiepdrukbedrijf en werkgeversvoorzitter van het Typografisch
Pensioenfonds en lid van de Raad van Beheer van het Algemeen
Nederlandsch Persbureau.&lt;/p&gt;
&lt;p&gt;Het Duitse bombardement van mei 1940 maakte van het gebouw van 
&lt;em&gt;De Rotterdammer&lt;/em&gt;

een volslagen puinhoop. Diemer slaagde er toen in de krant toch weer
binnen enkele dagen te doen verschijnen, maar noch hij noch zijn
dagblad was geschikt om te buigen onder het juk van de bezetter. Op 18
juli 1941 werd het uittreden van Diemer als directeur in het
handelsregister ingeschreven, en op 15 oktober 1941 werd de
verschijning van de krant verboden. Ook de NV Christelijk
Vereenigingsgebouw, in wier Raad van Toezicht hij zitting had, werd in
de bezettingsjaren ontbonden. Na het verschijningsverbod van zijn krant
is Diemer in 1942 weer directeur geworden van de naamloze vennootschap
die haar had uitgegeven, om zich te wijden aan de voorbereiding van de
herrijzenis van het blad, waarop hij natuurlijk bleef hopen. Daarnaast
was hij destijds ook commissaris van de NV Centrale Papierhandel.&lt;/p&gt;
&lt;p&gt;Bij de bevrijding kon hij terstond zijn activiteiten hervatten, doch
met de hem kenmerkende bescheidenheid en beginselvastheid besloot hij,
die immers de pensioengerechtigde leeftijd had bereikt, in 1946 de
leiding aan jongere krachten over te laten. Nog enkele jaren bleef hij
wel organisatorische functies vervullen, die in de jaren vijftig
geleidelijk werden overgedragen. Doch tevens begon toen voor hem een
nieuw tijdvak van arbeid in dienst van zijn beginselen. In 1953
verscheen op zijn initiatief het 
&lt;em&gt;Centraal Weekblad voor de Gereformeerde Kerken in Nederland,&lt;/em&gt;

gedrukt door de uitgeefster Drukkerij Libertas NV te Utrecht, waarvan
hij als president-commissaris optrad. Zowel redactioneel als
organisatorisch was hij tot zijn levenseinde de bezieler van deze zijn
laatste creatie.&lt;/p&gt;
&lt;p&gt;Diemer heeft in zijn leven talrijke spreekbeurten vervuld voor
geestverwante kringen en heeft ook, naast zijn redactionele arbeid voor

&lt;em&gt;De Rotterdammer,&lt;/em&gt;

een aantal opmerkelijke publikaties op zijn naam staan. In zijn
waardering stond voorop zijn in 1918 met een inleiding van H. Colijn
verschenen boek: 
&lt;em&gt;De ontwikkeling tot bedrijfsorganisatie,&lt;/em&gt;

dat verscheidene herdrukken beleefde. Daarin legde hij zijn ideaal als
verzoenend gelovig man neer. In 1934 liet Diemer uit dezelfde
gedachtenwereld een geluid horen over het Duitsland, na de
'Macht&amp;uuml;bernahme' door Hitler, in zijn boek 
&lt;em&gt;Het Duitsche nationaal-socialisme. De West-Europeesche democratie op
de proef&lt;/em&gt;

(Kampen, 1934) dat achteraf te goedgelovig zou blijken te zijn. Deze
publikatie was mede gebaseerd op zijn reisimpressies in Duitsland
waarvan hij al eerder voor zijn krant een verslag had gemaakt onder de
titel 'Hoe de vreemdeling Duitschland vindt: Ordnung.' Uit de
lezerskring is toen wel opgemerkt dat 
&lt;em&gt;De Rotterdammer&lt;/em&gt;

nog niet afwijzend genoeg stond tegenover het Duitse
nationaal-socialisme. Diemer verweerde zich en allengs verzwakte de
kritiek. Na de oorlog publiceerde hij onder meer zijn ervaringen in de
hongerwinter en als slotakkoord in 1951 zijn 
&lt;em&gt;Vermenigvuldiging: de gedachten.&lt;/em&gt;
&lt;/p&gt;
&lt;p&gt;Diemer was een beminnelijk man van eenvoudige vroomheid, die de
kracht had zich zelfstandig verstandelijk te ontwikkelen. Steunend op
deze beide elementen in zijn persoonlijkheid gaf hij met beslistheid
leiding in de praktijk des levens, ook in zaken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de bovengenoemde werken: 
&lt;em&gt;Het belang van de christelijke pers&lt;/em&gt;

(Rotterdam, 1931); 
&lt;em&gt;Op den rand van leven en dood. De laatste negen bezettingsmaanden:
de barre winter van 1944-1945...&lt;/em&gt;

(Utrecht, [1947]); 
&lt;em&gt;Beginsel en vaderland. E&amp;eacute;n in de verdrukking, &amp;eacute;&amp;eacute;n in
het volksherstel&lt;/em&gt;

(Utrecht, [1947]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve jubileumnummers van 
&lt;em&gt;De Rotterdammer&lt;/em&gt;

van 1915,1928 en 1953 en verschillende herdenkingsartikelen: J.
Waterink, in 
&lt;em&gt;Centraal Weekblad voor de Gereformeerde Kerken in Nederland&lt;/em&gt;

14 (1966) 41 (15 oktober) 1; J. Snoep, in 
&lt;em&gt;Rotterdams Jaarboekje&lt;/em&gt;

7e reeks 5 (1967) 181-187; E. Diemer, 'Iets uit de geschiedenis van
een Rotterdamse krant', 
&lt;em&gt;ibidem,&lt;/em&gt;

8e reeks 2 (1974) 196-208; G. van Roon, 
&lt;em&gt;Protestants Nederland en Duitsland 1933-1941&lt;/em&gt;

(Utrecht [etc., 1974]) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.P. Stoop, 'Hendrik Diemer (1879-1966). Strijder voor sociale gerechtigheid' in &lt;i&gt;Geloof in eigen zaak. Markante protestantse werkgevers in de negentiende en twintigste eeuw.&lt;/i&gt; Onder red. van Paul Werkman en Rolf van der Woude (Hilversum 2006) 236.&lt;/p&gt;





&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

