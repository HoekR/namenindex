<biodes version="1.0">
  <fileDesc>
    <title>Pijnenborg, Johannes Baptist Norbertus (1906-1979)</title>
    <ref target="http://resources.huygens.knaw.nl/bwn1880-2000/lemmata/bwn2/pijnenborg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pijnenborg</idno>
    <persName><name type="geslachtsnaam">Pijnenborg</name>, Johannes Baptist Norbertus</persName>
    <sex value="1"/>
    <event type="birth" when="1906"/>
    <event type="death" when="1979"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/PIJNENBORG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pijnenborg, Johannes Baptist Norbertus&lt;/strong&gt;

(bekend onder de naam &lt;b&gt;
Jan Pijnenburg&lt;/b&gt;), wielrenner (Tilburg 15-2-1906 - Tilburg 2-12-1979).

Zoon van Franciscus Cornelius Pijnenborg, wever, en Johanna Huberdina
Paridaans. Gehuwd op 1-5-1934 met Maria Cornelia Jacoba Bierens. Uit
dit huwelijk werden 2 zoons en 2 dochters geboren.


&lt;img src=&amp;quot;images/PIJNENBORG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pijnenborg, Johannes Baptist Norbertus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Johannes, meer bekend als Jan, moest na de lagere school meteen aan
de slag. Toen hij met Maria trouwde, waarvoor een groot deel van de
textielstad was uitgelopen, vernam hij van het gemeentebestuur dat zijn
familienaam niet Pijnenburg, maar Pijnenborg was. Pijnenburg was toen
al 28 jaar oud en had inmiddels als professional-wielrenner, zowel in
Europa als in Amerika, een dusdanige naam verworven door op de
wedstrijdfiets vele successen te oogsten, dat hij zich voortaan
moeilijk Pijnenborg kon laten noemen. Hij liet dus zijn naam
ongewijzigd.&lt;/p&gt;
&lt;p&gt;'De Pijn', zoals hij alom spoedig zou worden genoemd, kwam
tot de wielersport toen in Goirle een nieuwe wielerbaan,
de Tilburgse Wieler- en Motorbaan (TWEM) geheten, tot stand was
gekomen. Het was een prachtige cementen piste met steile bochten die
hoge snelheden toelieten, een baan waarop 's werelds eerste
sprinters, ploegkoersen en stayers aan de start verschenen, veelal voor
een uitverkocht huis. Cracks als Piet Moeskops, Gerard Leene, Klaas van
Nek, Piet van Kempen, A.H. (Twan) Mazairac, Cor Blekemolen, J. (Koos)
Storm, J. (John) Schlebaum, C.J. (Jan) Snoek en Frans Leddy gaven naast
tal van uitheemse toprijders acte de pr&amp;eacute;sence. Op die baan
verdiende de jonge Pijnenburg zijn eerste geld als venter van
chocoladerepen. Daar zag hij Moeskops en Victor Linart hun
onvergetelijke prestatie leveren, en voor hem stond spoedig vast dat
ook hij een renner van klasse zou worden, al was het hem duidelijk dat
het moeite genoeg zou kosten om aan fietsmateriaal te komen.&lt;/p&gt;
&lt;p&gt;Pijnenburg reed zijn eerste echte wedstrijd (een wegkoers over 105
kilometer) niet op vaderlandse bodem, maar in het Belgische plaatsje
Weelde. Hij won de race door uit een kopgroep van ca. vijftien man in
de spurt te zegevieren. Met die aanleg voor de eindsprint is Pijnenburg
al heel gauw van triomf naar triomf gesneld. Bovendien begreep hij
spoedig dat hij, om publiciteit te verwerven, veel in de aanval moest
gaan, vooral in baanwedstrijden; dat hij het gevecht moest zoeken, zijn
gezicht zoveel mogelijk moest laten zien bij toeschouwers en,
vanzelfsprekend, bij de baandirecteuren. Deze konden zo'n
wielervirtuoos en pedaleur in hun programma's goed gebruiken. En
dat gelukte hem: in de vooroorlogse dagen, toen de baansport in Europa
floreerde, werd de gearriveerde Tilburgse pistier spoedig bekend als
sprinter, achtervolger, stayer, ploegkoerser en vooral als
zesdagenrenner. Pijnenburg heeft zeventien van de vijftig zesdaagsen
waaraan hij meedeed gewonnen en elf keer werd hij tweede. Deze
wedstrijden werden onder meer in Berlijn, Frankfort, Dortmund,
Stuttgart, Parijs, Brussel, Antwerpen, Kopenhagen, Amsterdam en Chicago
gereden. Vrijwel overal veroverde hij het publiek door zijn explosies
van kracht en energie, zijn zwierige manier van rijden alsmede door
zijn charme. In de zesdaagse van Dortmund bijvoorbeeld reed 'Jan
Kanonbal' (door een Frans blad zo genoemd) met zoveel bravoure en
liet hij zulke staaltjes van stuurmanskunst zien, dat hij door het
stadsbestuur tot ereburger werd gekroond.&lt;/p&gt;
&lt;p&gt;Het wielerleven van Jan Pijnenburg heeft van de lente van 1921 af
tot aan het uitbreken van de Tweede Wereldoorlog geduurd. Op tal van
terreinen van de wielrennerij blonk hij uit. Hij won meer dan 300
koppelwedstrijden en werd zesmaal kampioen van Nederland. Een keer bij
de onafhankelijken (sprint), tweemaal bij de profs (50 km) en driemaal
bij de profs (achtervolging). Vooral op het terrein van de poursuite
behoorde de populaire 'Pijn' tot de topklasse. Meer dan eens is
hij juist hierom als een held gevierd en met lauweren omkranst. Na zijn
beroemde wielerloopbaan exploiteerde Jan Pijnenburg van 1939 tot 1975
op de Heuvel in Tilburg een hotel-restaurant, 'Old Dutch'
geheten.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jaap Engelberts, 
&lt;em&gt;Hoe ,,De Pijn&amp;quot; renner werd&lt;/em&gt;

(Amsterdam, 1934); idem, 
&lt;em&gt;Pijnenburg's triomfen&lt;/em&gt;

(Amsterdam, 1934); Peter Heerkens, 'Jan Pijnenburg 65 jaar', in

&lt;em&gt;De Stem,&lt;/em&gt;

15-2-1971; Evert van Mokum, 'Jan Pijnenburg, een legende', in 
&lt;em&gt;Elseviers Magazine,&lt;/em&gt;

14-2-1976; G. Matthys, 
&lt;em&gt;Honderd jaar wielersport&lt;/em&gt;

(Brugge [etc.], 1978).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 72834 [Jan Pijnenburg omstreeks 1930].&lt;/p&gt;



&lt;p&gt;Evert van Mokum&lt;/p&gt; 
&lt;dtml-var bwn_footer&gt;</text>
  </biography>
</biodes>

