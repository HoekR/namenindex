<biodes version="1.0">
  <fileDesc>
    <title>Heek, Jan Herman van (1873-1957)</title>
    <ref target="http://resources.huygens.knaw.nl/bwn1880-2000/lemmata/bwn2/heek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heek</idno>
    <persName><name type="geslachtsnaam">Heek</name>, Jan Herman van</persName>
    <sex value="1"/>
    <event type="birth" when="1873"/>
    <event type="death" when="1957"/>
    <state type="occupation">ondernemer</state>
    <state type="occupation">kunstverzamelaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heek, Jan Herman van&lt;/strong&gt;, textielfabrikant, kunst- en natuurbeschermer (Enschede 20-10-1873 - Doetinchem 25-1-1957).

Zoon van Gerrit Jan van Heek, textielfabrikant, en Christine Friederike
Meier. Gehuwd op 6-6-1913 met Anna van Wulfften Palthe. Uit dit
huwelijk werden 3 zoons en 3 dochters geboren.





&lt;/p&gt;
&lt;p&gt;Van Heek was een van de zoons uit het tweede huwelijk van Gerrit Jan
van Heek, die als firmant van Van Heek &amp;amp; Co. toonaangevend was voor
de economische en maatschappelijke ontwikkeling van de Enschedese
katoenindustrie. Evenals zijn zes broers werd Van Heek firmant van een
textielonderneming. Na zijn opleiding in Engeland en een zaken- en
kunstreis naar het Verre Oosten werd hij in 1897 met zijn vader firmant
van de nieuw opgerichte spinnerij en weverij G.J. van Heek en Zn.
(Rigtersbleek), die zich hoofdzakelijk op de export naar koloniale
gebieden richtte. Bij de omzetting van de firma in 1935 van een
commanditaire vennootschap in een naamloze vennootschap werd hij
president-commissaris. Daarnaast vervulde hij commissariaten van een
aantal andere vennootschappen, hoofdzakelijk op textielgebied, zoals
Van Heek &amp;amp; Co., ter Horst &amp;amp; Co., Boekeloosche Stoombleekerij,
Nijma, Palthe en van de Twentsche Bank en de Parijse Banque Jordaan.
Van Heek kon van die positie uit een actief beschermer van
natuurgebieden en historische monumenten in Twente en Gelderland
worden. In zijn jonge jaren, waarin hij reeds ge&amp;iuml;nteresseerd was
voor alles wat met geschiedenis en kunst te maken had, ontwikkelde hij
zich tot een verdienstelijk amateur-tekenaar, die later - onder meer
tijdens zijn vele buitenlandse reizen - de beschreven ervaringen
illustreerde met tekeningen en portretten.&lt;/p&gt;
&lt;p&gt;De eerste stap op een lange weg van verzamelen, restaureren en
verwerven was in 1912 zijn aankoop van het Huis Bergh te
's-Heerenberg met de daarbij behorende gronden en bossen, waarin
hij na een grondige restauratie de schilderijen en andere
kunstvoorwerpen onderbracht die hij tijdens zijn reizen of thuis
verzamelde. Dit bezit werd in 1946 in een stichting ondergebracht.
Verder gaf hij de stoot tot de restauratie van de Doornenburg in de
Betuwe en van het kasteel Hernen bij Nijmegen, terwijl hij ook het
herstel van een aantal kerken en gebouwen mogelijk maakte en hulp
verleende, o.a. aan Natuurmonumenten, bij de aankoop van
natuurobjecten.&lt;/p&gt;
&lt;p&gt;Bij de opening in 1930 van het Rijksmuseum Twenthe te Enschede werd
Van Heek benoemd tot honorair directeur, welke functie hij vervulde tot
1956. Aan deze benoeming was een jarenlange activiteit voorafgegaan als
secretaris van de werkcommissie, door de familie Van Heek ingesteld, om
de plannen te verwezenlijken van de inmiddels overleden oudste broeder
J.B. van Heek om aan de Staat der Nederlanden een kunstmuseum met
schilderijenverzameling in Enschede te schenken, hetgeen de vestiging
van bovengenoemd museum tot resultaat had.&lt;/p&gt;
&lt;p&gt;Vele van de beschermende of behoudende activiteiten van Van Heek
vonden hun afsluiting in de oprichting van stichtingen, waartoe hij
zelf het initiatief nam dan wel daaraan bemiddelende medewerking
verleende. Het resultaat van dit alles was de Stichting Edwina van
Heek, waarin hij als erfgenaam het bezit van de weduwe van zijn broer
J.B. van Heek onderbracht. De stichting is in het bijzonder actief op
cultureel gebied en ondersteunt velerlei activiteiten op dit
terrein.&lt;/p&gt;
&lt;p&gt;Als blijk van waardering voor deze en andere verdiensten op dat
gebied werden hem vele onderscheidingen verleend. Zo werd hem door de
Universiteit van Amsterdam, met prof. J.F. Niermeyer als erepromotor,
in 1952 een eredoctoraat in de letteren en wijsbegeerte verleend voor -
volgens het senaatsbesluit - zijn 'pogingen tot het behoud en
herstel van in het bijzonder middeleeuwse monumenten, vooral in het
oosten des lands; uitbreiding van het openbaar bezit van belangrijke
werken, inzonderheid schilderijen; stimulering van het oudheidkundig en
prehistorisch bodemonderzoek en het veilig stellen van belangrijke
terreinen wegens hun natuurschoon en geologische of recreatieve
waarde'.&lt;/p&gt;
&lt;p&gt;Van Heek zag zichzelf als een vertegenwoordiger van een Enschedese
fabrikantenfamilie die het aanzienlijke vermogen door voorgangers en
hemzelf bijeengebracht wilde besteden ten bate van de gemeenschap door
het in stand houden en bevorderen van de in het Saksische land
gegroeide cultuur, daarbij geleid door een sterk gevoel van
verbondenheid met de Twentse bodem en de wereld van de Gelderse
Achterhoek. Deze zichzelf opgelegde taak vervulde hij met een sterke
vasthoudendheid en een groot doorzettingsvermogen met patriarchale
trekken, die schuil gingen achter een bescheidenheid in optreden zonder
dat dit afbreuk deed aan zijn duidelijke wil het gestelde doel te
bereiken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.H. van Heek op Huis Bergh te
's-Heerenberg&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Jaarverslagen Rijksmuseum Twenthe&lt;/em&gt;

van 1932 tot 1955; 
&lt;em&gt;Herinneringen aan en rondom het Van Heekshuis.&lt;/em&gt;

[Enschede, 1946]; 'De Doornenburg', in 
&lt;em&gt;Kasteelen in Gelderland...&lt;/em&gt;

Met medew. van E. van Nispen tot Sevenaer, J.H. van Heek, A. Staring
[et al.] (Arnhem, 1948) 17-27.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Feestbundel, aangeboden door het bestuur der Oudheidkamer
&amp;quot;Twente&amp;quot; en eenige vrienden aan Jan Herman van Heek ter
gelegenheid van zijn zestigsten verjaardag op 20 Oct. 1933.&lt;/em&gt;

[Enschede, 1936]; 
&lt;em&gt;De Liemers. Gedenkboek dr. J.H. van Heek, opgedragen bij zijn
tachtigste verjaardag 20 Oct. 1953.&lt;/em&gt;

[Samengest. onder red. van A. Tuineveld] (Didam, ca. 1953]); A.P. van
Schilfgaarde, in 
&lt;em&gt;Jaarboek van de Maatschappij der Nederlandse Letterkunde te Leiden
1956-1957,&lt;/em&gt;

61-67; L.A. Stroink, in 
&lt;em&gt;Verslagen en mededelingen van de Vereeniging tot beoefening van
Overijsselsch regt en geschiedenis&lt;/em&gt;

73 (1958) 1-6; M. van Veen, in 
&lt;em&gt;Overijssel. Jaarboek voor cultuur en historie&lt;/em&gt;

12 (1958) 7-12; A.L. Hulshoff, 
&lt;em&gt;Vijftig jaren Rijksmuseum Twenthe.&lt;/em&gt;

[Enschede: uitg. Rijksmuseum Twenthe, 1980].&lt;/p&gt;
&lt;p&gt;A.L. van Schelven&lt;/p&gt; 
&lt;dtml-var bwn_footer&gt;</text>
  </biography>
</biodes>

