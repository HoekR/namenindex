<biodes version="1.0">
  <fileDesc>
    <title>Fernhout, Edgar Richard Johannes (1912-1974)</title>
    <ref target="http://resources.huygens.knaw.nl/bwn1880-2000/lemmata/bwn4/fernher"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fernher</idno>
    <persName><name type="geslachtsnaam">Fernhout</name>, Edgar Richard Johannes</persName>
    <sex value="1"/>
    <event type="birth" when="1912"/>
    <event type="death" when="1974"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/FERNHOUTERJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fernhout, Edgar Richard Johannes&lt;/strong&gt;, schilder (Bergen (N.H.) 17-8-1912 - Bergen (N.H.) 4-11-1974). Zoon van Hendrik Fernhout, filosoof, en Annie Caroline Pontifex
  Toorop, schilderes. Gehuwd op 10-12-1934 met Rachel Louise
  Pellekaan, tekenares. Uit dit huwelijk werden geen kinderen
  geboren. Na echtscheiding (28-7-1947) gehuwd op 12-4-1949 met
  Nannette Salomonson. Uit dit huwelijk werd 1 zoon geboren.
  
&lt;img src=&amp;quot;images/FERNHOUTERJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fernhout, Edgar Richard Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De jeugd van Eddy Fernhout was verre van harmonisch. Zijn
    ouders hadden een slecht huwelijk, en door voortdurende
    geldzorgen kon de familie zich geen vaste woonplaats
    veroorloven. Ironisch genoeg trad er pas nadat het huwelijk van
    zijn ouders in 1917 definitief was gestrand, voor het gezin -
    er waren drie kinderen - enige verbetering op. De grootvader,
    de schilder Jan Toorop, nam toen de zorg voor zijn kleindochter
    op zich, terwijl hij zijn dochter Charley Toorop en haar beide
    zoons - Edgar en zijn &amp;eacute;&amp;eacute;n jaar jongere broer John -
    financieel ondersteunde. Voor hen liet hij in het
    Noordhollandse Bergen de atelier-woning 'De Vlerken' bouwen. In
    1922 namen zij er hun intrek.&lt;/p&gt;
&lt;p&gt;Na de lagere school bezocht Edgar Fernhout het gymnasium:
    eerst te Alkmaar en vervolgens in Amsterdam, waar Charley in
    1926 was gaan wonen omwille van de contacten met de artistieke
    avant-garde. Terwijl zijn broer in de leer werd gedaan bij de
    filmer Joris Ivens, ging Edgar zich vanaf zijn zestiende, onder
    leiding van zijn moeder, toeleggen op de schilderkunst. In zijn
    eerste werk - vooral stillevens en zelfportretten - herkent men
    duidelijk Charley's invloed. Fernhouts liefde voor het
    landschap werd gewekt tijdens de vakanties die hij iedere zomer
    met zijn moeder doorbracht op Walcheren. Zeeland, met het in
    een diffuus licht gehulde land en water, zou een duidelijk
    stempel drukken op zijn werk. Ook later zou hij steeds weer
    naar deze provincie terugkeren.&lt;/p&gt;
&lt;p&gt;Charley's onrustige en onregelmatige levenswijze kwam de
    middelbare-schoolopleiding van haar zoon niet ten goede. In
    1928 onderbrak Fernhout deze om haar later, nog tot 1930, in
    Baarn weer op te vatten. In het laatstgenoemde jaar verhuisde
    hij met zijn moeder naar Parijs. Door haar verhouding met de
    historicus en anarchist Arthur Lehning en haar bemoeienissen
    met diens tijdschrift 
    &lt;em&gt;Internationale Revue i10&lt;/em&gt;

    ontmoette Charley vertegenwoordigers van de internationale
    avant-garde, zoals Jean Arp, Alexander Calder en Max Ernst; met
    Piet Mondriaan hernieuwde zij haar contacten. Vooral de laatste
    maakte, zowel als persoon als door zijn werk, indruk op
    Fernhout. De invloed van deze schilder op zijn latere
    schilderijen zou groot blijken te zijn.&lt;/p&gt;
&lt;p&gt;In de zomer van 1932 keerde Fernhout terug naar Amsterdam,
    waar hij zich zelfstandig vestigde. Op twintigjarige leeftijd
    kreeg hij zijn eerste solotentoonstelling, die niet zonder
    succes verliep. Hij ontmoette de zeven jaar oudere tekenares
    Rachel Pellekaan, met wie hij in september 1932 ging
    samenwonen. Uit dat zelfde jaar dateert het grote 
    &lt;em&gt;Dubbelportret&lt;/em&gt;

    dat hij van hen beiden maakte. Toen zij in 1934 trouwden, werd
    de verhouding van Fernhout met zijn jaloerse moeder uitermate
    gecompliceerd. Niettemin bleef Charley het paar tot 1933
    geldelijk ondersteunen, en tot 1940 organiseerde zij
    financi&amp;euml;le hulp van derden, zodat Fernhout tamelijk
    onbezorgd kon werken.&lt;/p&gt;
&lt;p&gt;Vanaf september 1936 woonden de Fernhouts in Alassio aan de
    Italiaanse rivi&amp;egrave;ra. De reden van dit verblijf was
    tweeledig: de zwakke gezondheid van Rachel vereiste een warm
    klimaat, en Fernhout wilde de Renaissance-schilderkunst
    bestuderen. Tevens gaf dit verblijf in het zuiden hun de
    mogelijkheid de dominante moeder te ontvluchten. Zij reisden
    onder meer naar Lucca, San Gimignano en Florence, waar Fra
    Angelico de meeste indruk maakte. Naarmate vanaf 1936 het
    aantal portretopdrachten voor hem toenam, was Fernhout steeds
    meer in staat in zijn eigen onderhoud te voorzien. Daarnaast
    schilderde hij veel landschappen. In deze periode werd het werk
    van Fernhout verfijnder.&lt;/p&gt;
&lt;p&gt;De dreiging van de Tweede Wereldoorlog deed Fernhout en zijn
    vrouw naar Bergen terugkeren. In september 1939 namen zij hun
    intrek bij Charley in 'De Vlerken'. Door dit gedwongen
    samenwonen namen de spanningen toe, en het toch al niet goede
    huwelijk tussen Fernhout en zijn vrouw strandde eind 1940
    definitief. Vanaf de zomer van dat eerste oorlogsjaar woonde en
    werkte Fernhout - alleen - op verschillende adressen,
    meestentijds echter bij kennissen in Baarn. Het werd
    uiteindelijk een vorm van onderduiken, aangezien hij in 1942
    weigerde lid te worden van de Kultuurkamer. Fernhout maakte in
    deze periode een zware depressie door, die niet alleen
    samenhing met zijn stukgelopen huwelijk en de Duitse bezetting,
    maar ook met twijfels over zijn kunstenaarschap. Terwijl
    portretopdrachten het hem mogelijk maakten de oorlogsjaren door
    te komen, bleef hij doorwerken aan polderlandschappen, waarbij
    hij zich, overeenkomstig de adviezen van zijn moeder, liet
    inspireren door het voorbeeld van de 17e-eeuwse meesters.&lt;/p&gt;
&lt;p&gt;Na de bevrijding kwam Fernhout steeds meer uit zijn
    isolement en begon hij een prominente rol in de Nederlandse
    kunstwereld te spelen. In juli 1945 vestigde hij zich in
    Amsterdam. Hij was hier een van de organisatoren van de
    vereniging 'De Groep', die in het Stedelijk Museum
    tentoonstellingen organiseerde. Daarnaast kon hij zich in de
    jaren vijftig opnieuw op het buitenland ori&amp;euml;nteren,
    doordat zijn broer, de cineast John, hem zijn appartementen in
    Parijs en Rome ter beschikking stelde. Na zijn introverte werk
    uit de bezettingstijd stelde Fernhout zich nu weer open voor
    invloeden van buiten. Vooral de rijksopdracht die hij in 1953
    ontving om de herstelwerkzaamheden op Schouwen-Duiveland na de
    watersnoodramp te schilderen, kwam zijn werk ten goede.
    Fernhout, die zich steeds meer tot het landschap voelde
    aangetrokken, leerde nu de abstracties van het licht zien.&lt;/p&gt;
&lt;p&gt;Door zich steeds duidelijker een eigen stijl eigen te maken
    wist Fernhout zich aan de dominante invloed van zijn moeder te
    ontworstelen. Hij stemde zelfs toe te poseren voor Charleys
    doek 
    &lt;em&gt;De drie generaties&lt;/em&gt;

    uit 1950, waarop zij, naast haar zelfportret, ook haar vader en
    haar zoon schilderde. Voordien had Fernhout geweigerd model te
    staan, daar hij bang was dat zij met dit doek te grote invloed
    op hem zou krijgen. Nu kon hij de confrontatie aan. Intussen
    was hij van Rachel gescheiden en in 1949 getrouwd met Netje
    Salomonson. Dit tweede huwelijk bracht een zekere stabiliteit
    in zijn leven. Hij kreeg meer zelfvertrouwen en stortte zich
    geheel op zijn werk. Toen Charley in november 1955 overleed,
    durfde Fernhout drie maanden later de voor hem zo beladen
    atelier-woning te betrekken. 'De Vlerken' werd ook zijn
    thuisbasis.&lt;/p&gt;
&lt;p&gt;Tussen 1956 en 1958 nam het aantal portretopdrachten af.
    Fernhout kon voortaan leven van zijn vrije werk. Ook de
    stillevens verdwenen uit zijn oeuvre. Steeds meer richtte hij
    zich op het schilderen van landschappen in een stijl die, mede
    onder invloed van Mondriaan, werd gekenmerkt door
    vereenvoudiging en accentuering van afzonderlijke elementen. De
    tweejaarlijkse tentoonstellingen van zijn werk in de galerie
    van Magdalena Sothmann in Amsterdam overtuigden een breder
    publiek van Fernhouts talent. Ook de grote Nederlandse musea -
    vooral het Stedelijk Van Abbemuseum in Eindhoven - begonnen
    belangstelling voor zijn werk te tonen. Ondanks zijn
    activiteiten leidde Fernhout een uiterst teruggetrokken
    bestaan, wat hem de bijnaam 'de kluizenaar van Bergen'
    opleverde. In zijn eenzaamheid bracht hij zijn doeken terug tot
    steeds eenvoudiger constructies; aan het einde bleven slechts 
    &lt;em&gt;Rasters&lt;/em&gt;

    (1974) over.&lt;/p&gt;
&lt;p&gt;In 1967 werd Fernhout een van de begeleiders van de
    'Ateliers '63' in Haarlem, een sterk op de praktijk gerichte
    opleiding voor beeldende kunstenaars. Hij was inmiddels een man
    van gezag geworden. In 1968 behoorde Fernhout tot degenen die
    protesteerden tegen de veranderingen die de Rijksacademie van
    Beeldende Kunsten in Amsterdam wilde doorvoeren. Hij was gekant
    tegen de 19e-eeuwse structuur van deze instelling, die de
    studenten te veel in een keurslijf zou dwingen en te weinig
    openstond voor nieuwe ontwikkelingen in de kunst. Voor de eigen
    inbreng van de studenten was zodoende geen plaats. Fernhout was
    voorstander van een individuele benadering, zoals bij de
    'Ateliers '63'. Juist omdat doctrines hem vreemd waren, leerde
    hij hier vele kunstenaars, zoals Ansuya Blom, Dineke Blom, Hans
    van Hoek en Toon Verhoef, hun eigen weg te gaan.&lt;/p&gt;
&lt;p&gt;Toen Edgar Fernhout in 1974 onverwacht overleed, had hij
    zich een geheel eigen plaats in de Nederlandse
    kunstgeschiedenis veroverd. Zijn oeuvre bestaat uit
    landschappen, stillevens en portretten. Indrukwekkend zijn de
    zelfportretten waarin hij steeds genadelozer zijn eigen
    zieletoestand analyseerde. Onder invloed van zijn moeder kwam
    Fernhout tot een realisme dat hij als fijnschilder benaderde.
    Zij wees hem op het belang van de grote meesters uit het
    verleden. De belangrijkste factor in zijn schilderijen was het
    licht waarmee hij vooral in zijn landschappen steeds
    intensiever experimenteerde. Ten slotte bleef een abstractie
    over die verwant is aan het werk van Mondriaan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Foto's, documenten en aantekeningen in familiebezit.
  Brieven van Edgar Fernhout aan jhr. M.R. Rademacher Schorer in de
  Koninklijke Bibliotheek te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Oeuvrecatalogus in de onder L genoemde publikatie 
    &lt;em&gt;Fernhout: schilder/painter&lt;/em&gt;

    , 110-141.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. Gans, 
  &lt;em&gt;Edgar Fernhout&lt;/em&gt;

  [Tentoonstellingscatalogus Stedelijk Van Abbe Museum] (Eindhoven,
  1963); G.J.P. Cammelbeeck, 
  &lt;em&gt;Edgar Fernhout&lt;/em&gt;

  (Amsterdam, 1969); Hans L.C. Jaff&amp;eacute;, 'Edgar Fernhout', in 
  &lt;em&gt;Museumjournaal&lt;/em&gt;

  1 (1974) 266-267; R.H. Fuchs [e.a.], 
  &lt;em&gt;Edgar Fernhout&lt;/em&gt;

  [Tentoonstellingscatalogus Stedelijk Van Abbe Museum] (Eindhoven,
  1976); Geurt Imanse [e.a.], 
  &lt;em&gt;Van Gogh tot Cobra. Nederlandse schilderkunst 1880-1950&lt;/em&gt;

  (Amsterdam, 1980); 
  &lt;em&gt;De Nederlandse identiteit in de kunst na 1945&lt;/em&gt;

  . Onder eindred. van Geurt Imanse (Amsterdam, 1984); Nico J.
  Brederoo, 
  &lt;em&gt;Een familie van kunstenaars. Charley Toorop en Edgar
  Fernhout&lt;/em&gt;

  (['s-Gravenhage] 1985); Aloys van de Berk [e.a.], 
  &lt;em&gt;Fernhout: schilder/painter&lt;/em&gt;

  ('s-Gravenhage, 1990); John Steen, 'Edgar Fernhout 1912-1974', in
  
  &lt;em&gt;Magisch Realisten en tijdgenoten in de verzameling van het
  Gemeentemuseum Arnhem&lt;/em&gt;

  . Onder red. van Jan Brand en Kees Broos (Zwolle [etc.], 1994)
  162-173; Marcel Feil, 'Edgar Fernhout', in 
  &lt;em&gt;De maaltijd der vrienden. Kunstenaars in Bergen 1930-1935&lt;/em&gt;

  . Samengest. door Alette Fleischer en Alexander Valeton
  (Amsterdam, 1994) 39-50; Nico J. Brederoo, 'De derde generatie',
  in 
  &lt;em&gt;Tableau. Tijdschrift voor beeldende kunst en antiek&lt;/em&gt;

  16 (1994) 6 (mei) 46-52.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Mieke Reijnders en Aloys van den Berk, &lt;i&gt;In het licht van Alassio. 
Edgar Fernhout, neo-realist &lt;/i&gt;(Arnhem [etc] 2002) 6 [Foto: Eva Besny&amp;ouml;, 1936].&lt;/p&gt;




&lt;p&gt;Nico J. Brederoo&lt;/p&gt; 
&lt;dtml-var bwn_footer&gt;</text>
  </biography>
</biodes>

