<biodes version="1.0">
  <fileDesc>
    <title>Sewing, Catharina Dorothea (1868-1961)</title>
    <ref target="http://resources.huygens.knaw.nl/bwn1880-2000/lemmata/bwn4/sewing"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sewing</idno>
    <persName><name type="geslachtsnaam">Sewing</name>, Catharina Dorothea</persName>
    <sex value="2"/>
    <event type="birth" when="1868"/>
    <event type="death" when="1961"/>
    <state type="occupation">zangeres</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SEWING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sewing, Catharina Dorothea&lt;/strong&gt;, (bekend onder de naam &lt;b&gt;Cateau Engelen-Sewing&lt;/b&gt;), operazangeres (Amsterdam 27-1-1868 - Amsterdam 16-12-1961). Dochter van Casper Mathijs Sewing, loodgieter, en Asselina
  Christina Dorothea Nittinger. Gehuwd op 7-4-1892 met Hendrikus
  Mari Cornelis Johannes Engelen, operazanger en -regisseur. Uit
  dit huwelijk werden 1 zoon en 2 dochters geboren.
&lt;/p&gt;

&lt;img src=&amp;quot;images/SEWING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sewing, Catharina Dorothea&amp;quot; class=&amp;quot;bwnimg&amp;quot;&gt;


&lt;p&gt;'Eigenlijk zing ik al vanaf mijn derde jaar' (Wolf, 394),
    zou Cateau Sewing zich later herinneren. Niettegenstaande deze
    zeer vroege uiting van muzikaal talent en de prachtige
    sopraanstem waarover ze bleek te beschikken, werd zij pas op
    veertienjarige leeftijd geplaatst in de koorklas van G.A.
    Heinze. Met geldelijke ondersteuning van een oom zette Cateau
    (of: Cato) haar zangopleiding vanaf 1883 voort aan de
    Muziekschool der afdeeling Amsterdam van de Maatschappij tot
    Bevordering der Toonkunst. Van Jacob Kwast sr. ontving zij
    zang- en van P.C. Koerman pianolessen, terwijl directeur F.
    Coenen haar de theoretische vakken onderwees. Na een jaar kwam
    zij terecht in de soloklas van de uit Wenen afkomstige pedagoge
    Anna M.Th. Collin-Tobisch, die in belangrijke mate een stempel
    zou drukken op haar vorming als zangeres. Op 29 januari 1887
    behaalde ze het diploma van de Toonkunstmuziekschool. Hierna
    vervolmaakte zij haar zangtechniek onder leiding van Joh.M.
    Messchaert aan het Amsterdamse Conservatorium van Toonkunst.
    Toen haar ouders er evenwel op aandrongen dat zij geld zou gaan
    verdienen, staakte zij in mei 1887 deze opleiding en ging ze
    betaalde optredens geven.&lt;/p&gt;
&lt;p&gt;Na enige jaren hier en daar te zijn opgetreden, werd Cateau
    Sewing vast aangenomen bij de Hollandsche Opera van J.G. de
    Groot. Op 9 april 1890 debuteerde zij bij dit gezelschap als
    'Maritana' in 
    &lt;em&gt;Don C&amp;eacute;sar de Bazan&lt;/em&gt;

    van J. Massenet. Hoewel zij over geen enkele acteerervaring
    beschikte, wist ze als autodidact toch spoedig de gunst van het
    grote publiek te verwerven. Gaandeweg mocht zij grotere rollen
    voor haar rekening nemen, en al snel kwam voor haar de grote
    doorbraak: als plaatsvervangster van een zieke
    hoofdrolspeelster kon Cateau Sewing schitteren in 
    &lt;em&gt;Lakm&amp;eacute;&lt;/em&gt;

    van L. Delibes. Vooral de 'klokjesaria' maakte een onuitwisbare
    indruk op de toehoorders. Zodoende werd zij weldra de diva van
    de Hollandsche Opera. In 1892 huwde zij met Henry Engelen, een
    zanger in dit gezelschap.&lt;/p&gt;
&lt;p&gt;Door wrijvingen tussen dirigent C. van der Linden en
    directeur De Groot ontstond in het voorjaar van 1894 een
    scheuring in de Hollandsche Opera. In tegenstelling tot de
    meeste collega's bleven de Engelens de directeur aanvankelijk
    trouw, maar in oktober van dat jaar vertrokken ook zij naar Van
    der Linden, wiens Nederlandsche Opera een onderkomen had
    gevonden in de Amsterdamse Stadsschouwburg. Hier kon Cateau
    Engelen-Sewing haar talenten verder ontplooien, en na enige
    tijd beheerste zij een groot aantal operarollen, omdat men -
    wegens het vrijwel ontbreken van subsidies - bijzonder veel
    produkties op de planken moest brengen om de zaak draaiende te
    houden.&lt;/p&gt;
&lt;p&gt;Een meningsverschil met Van der Linden over de bezetting van
    een rol deed Cateau Engelen in de zomer van 1898 de
    Nederlandsche Opera verlaten. Zij ging toen haar geluk
    beproeven bij het K&amp;ouml;nigliches Hoftheater in Hannover. Met
    deze opera sloot ze een overeenkomst voor een vijfjarig
    engagement als eerste coloratuursopraan. Zij begon daar op 1
    september 1898 haar loopbaan als 'Rosine' in G. Rossini's opera
    
    &lt;em&gt;Der Barbier von Sevilla&lt;/em&gt;

    . Ook vervulde zij in die tijd gastrollen, onder meer in het
    Theater des Westens te Berlijn. Daar zong zij verscheidene
    malen met veel succes de partij van 'Die K&amp;ouml;nigin der
    Nacht' uit 
    &lt;em&gt;Die Zauberfl&amp;ouml;te&lt;/em&gt;

    van W.A. Mozart. Ook trad zij in februari 1901 weer op in
    Amsterdam bij Van der Linden.&lt;/p&gt;
&lt;p&gt;Na dit gastoptreden bij haar oude gezelschap besloot Cateau
    Engelen van de ene dag op de andere haar engagement in Hannover
    te be&amp;euml;indigen en naar Amsterdam terug te keren. In de
    eerste plaats was de strenge discipline bij deze opera haar
    steeds meer gaan tegenstaan: 'Het was er net een leger ... en
    er heerste een militaire tucht' (&lt;em&gt;Algemeen Handelsblad&lt;/em&gt;

    , 25-1-1958), en ten tweede had haar man inmiddels, als
    bas-bariton, emplooi gevonden bij Van der Lindens gezelschap.
    Wegens contractbreuk moest Cateau Engelen 500 mark boete aan
    het Hoftheater betalen. Bovendien werd zij als zangeres voor de
    rest van haar leven uit alle Duitse theaters geweerd.&lt;/p&gt;
&lt;p&gt;Na nog enige tijd gastrollen te hebben vervuld bij Van der
    Linden, verbond Cateau Engelen zich vanaf de zomer van 1901 aan
    het Lyrisch Tooneel te Amsterdam, waarvan haar man
    medeoprichter en -directeur was. Door de onderlinge
    concurrentie en omdat de eerste spoorwegstaking optreden
    onmogelijk maakte, ging in het voorjaar van 1903 zowel de
    Nederlandsche Opera als het Lyrisch Tooneel failliet. Van
    september tot en met december 1903 zong mevrouw Engelen bij de
    nieuw-opgerichte Nederlandsche Opera van D.H. Joosten. Toen ook
    deze op de fles ging, vertrok zij onmiddellijk naar Antwerpen
    om gastrollen te vertolken bij de (Koninklijke) Vlaamsche
    Opera; haar man was daar al eerder regisseur geworden.&lt;/p&gt;
&lt;p&gt;Tussentijds trad Cateau Engelen een aantal malen op als gast
    in het Rembrandt-Theater te Amsterdam. Hier ontstond na enige
    tijd de NV Nederlandsche Opera en Operette, waaraan zij van
    1908 tot 1913 was verbonden. Door het dalen van het artistieke
    peil der opvoeringen en onderlinge onenigheid moest ook deze
    onderneming het loodje leggen. In de jaren hierna verzorgde
    Cateau Engelen overal gastoptredens; niet alleen als opera-,
    maar ook als concertzangeres werd zij veel gevraagd. Ter
    gelegenheid van haar 25-jarig jubileum viel haar op 11 mei 1915
    in Amsterdam een grootse huldiging ten deel. Met haar man en
    debuterende dochter Nelly schitterde zij toen als 'Susanna' in
    Mozarts 
    &lt;em&gt;De Bruiloft van Figaro&lt;/em&gt;

    . Haar borstbeeld, vervaardigd door F.J. Werner, werd die avond
    onthuld in de Stadsschouwburg.&lt;/p&gt;
&lt;p&gt;Na de roemrijke jaren van Van der Lindens Nederlandsche
    Opera bleek het in Nederland niet meer mogelijk een solide en
    artistiek verantwoorde operaonderneming op te bouwen.
    Verscheidene artiesten, die door de ondergang van een der
    operagezelschappen gedupeerd waren, sloegen in oktober 1915 de
    handen ineen. Vijftien van hen, onder wie het echtpaar Engelen,
    stichtten toen de Co&amp;ouml;peratieve Vereeniging 'De
    Nederlandsche Opera'. Alle idealisme ten spijt kwam deze
    onderneming niet van de grond. Voor Cateau Engelen-Sewing kwam
    hiermee een einde aan haar zangcarri&amp;egrave;re. Na toch nog
    enkele malen te hebben gezongen bij de nieuwe Nederlandsche
    Opera van G.H. Koopman, verhuisde zij in 1919 naar Antwerpen,
    waar ze zich vestigde als zangpedagoge. Voorts stond zij daar
    haar oudste dochter, Lina, ter zijde als pianiste bij haar
    'Instituut voor lichaamsontwikkeling en plastische dansen'.&lt;/p&gt;
&lt;p&gt;In 1939 keerde Cateau Engelen terug naar Amsterdam. Ook hier
    gaf zij zanglessen en -adviezen. Bovendien zong ze uit
    liefhebberij in het Concertgebouw mee in een koor onder leiding
    van Willem Mengelberg. Niettegenstaande haar twintigjarige
    verblijf in Belgi&amp;euml; kon zij zich nog steeds in de
    belangstelling van het Nederlandse publiek verheugen, en zo nu
    en dan trad zij, ondanks haar gevorderde leeftijd, wel eens op.
    Haar laatste optreden voor haar bewonderaars vond plaats op 6
    maart 1948 in de Bachzaal te Amsterdam, ter gelegenheid van
    haar tachtigste verjaardag.&lt;/p&gt;
&lt;p&gt;Cateau Engelen-Sewing zong even gemakkelijk het Franse als
    het Italiaanse operarepertoire, terwijl zij ook de Wagnerrollen
    met verve vertolkte. Zeer opmerkelijk was dat zij de typisch
    Italiaanse coloratuurtechniek beheerste, doch haar stem ook
    buitengewoon geschikt bleek voor het jeugdig-dramatische en
    lyrische genre. Cateau Engelen-Sewing, die de meest gevierde
    Nederlandse prima-donna van haar tijd was, heeft behalve in
    Hannover en Antwerpen weinig in het buitenland gezongen. Zij
    overleed op 93-jarige leeftijd na een ongelukkige val in haar
    Amsterdamse woning.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Kort na 1900 zijn van C.D. Engelen-Sewings stem talrijke
    grammofoonplaten gemaakt, waaronder duetten met J. Urlus.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen en necrologie&amp;euml;n o.a.
  in 
  &lt;em&gt;De Muziekbode&lt;/em&gt;

  30 (1915) 230-231; 
  &lt;em&gt;De Telegraaf&lt;/em&gt;, 18-1-1958; 
  &lt;em&gt;Algemeen Handelsblad&lt;/em&gt;, 25-1-1958; 
  &lt;em&gt;Het Parool&lt;/em&gt;, 25-1-1958 (PS); 
  &lt;em&gt;Nieuwe Rotterdamse Courant&lt;/em&gt;, 18-12-1961: J.H. Letzer, 'C.D. Engelen-Sewing', in 
  &lt;em&gt;Muzikaal Nederland 1850-1910&lt;/em&gt;

  (Utrecht, 1911) 48-49; N.H. Wolf, 'Cato Engelen-Sewing: Mijne
  tooneel-herinneringen', in 
  &lt;em&gt;De Kunst&lt;/em&gt;, 7 (1915) 393-413; J. Hartog, 'Catharina Engelen-Sewing', in 
  &lt;em&gt;Beroemde Zangeressen&lt;/em&gt;

  (Amsterdam, 1916) 43-49; S.A.M. Bottenheim, 
  &lt;em&gt;De Opera in Nederland&lt;/em&gt;

  (2e herz. dr.; Leiden, 1983).&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Dutch Divas in Opera &amp; Concert&lt;/i&gt;: http://www.dutchdivas.net/sopranos/images/catosewing6.jpg [6-3-2007].
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

