<biodes version="1.0">
  <fileDesc>
    <title>Nijland, Dirk Hidde (1881-1955)</title>
    <ref target="http://resources.huygens.knaw.nl/bwn1880-2000/lemmata/bwn4/nijland"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nijland</idno>
    <persName><name type="geslachtsnaam">Nijland</name>, Dirk Hidde</persName>
    <sex value="1"/>
    <event type="birth" when="1881"/>
    <event type="death" when="1955"/>
    <state type="occupation">schilder</state>
    <state type="occupation">graficus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/NIJLAND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nijland, Dirk Hidde&lt;/strong&gt;, schilder en graficus (Dordrecht 2-4-1881 - Santpoort 27-3-1955). Zoon van Hidde Nijland, koopman, en Adriana Volker. Gehuwd op
  29-5-1902 met jkvr. Maria Gijsberta van der Meer de Walcheren,
  pianiste. Uit dit huwelijk werden 2 zoons en 2 dochters geboren.
  Na haar overlijden (7-2-1947) gehuwd op 15-5-1947 met Mea
  Verweij, literator en uitgeefster. Uit dit huwelijk werden geen
  kinderen geboren.
  

  &lt;img src=&amp;quot;images/NIJLAND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nijland, Dirk Hidde&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Al op jonge leeftijd, in het ouderlijk huis te Dordrecht,
    raakte Dirk Nijland vertrouwd met de voortbrengselen van de
    hedendaagse schilderkunst. In de verzameling van zijn
    gefortuneerde vader, een bekende collectionneur, bevonden zich
    werken van, onder anderen, George Breitner, Jan Toorop en
    Vincent van Gogh. De invloed daarvan is terug te vinden in
    Dirks vroege tekeneningen. Dat hij kunstenaar zou worden, stond
    namelijk reeds vroeg vast. Op de HBS kwam hij niet verder dan
    de derde klas, want op vijftienjarige leeftijd zond zijn vader
    hem naar het Noordhollandse Laren om zich in het atelier van
    A.J. Derkinderen in de schilderkunst te bekwamen. De zeer
    ambachtelijk gerichte leertijd die hij hier van 1896 tot 1898
    doorbracht, rondde Dirk in het daaropvolgende jaar af met
    lessen aan de Rijksschool voor Kunstnijverheid in Amsterdam. In
    1900 volgde hij ten slotte de cursus voor naakttekenen aan de
    Academie van Beeldende Kunsten en Technische Wetenschappen te
    Rotterdam, waar hij tekenles kreeg van A.H.R. van Maasdijk en
    J.D. Huibers. In deze tijd ontstonden ook zijn precieze, met
    pen, penseel en Oostindische inkt uitgevoerde stillevens van
    eenvoudige en alledaagse voorwerpen, zoals keukengerei,
    olielampen en oude schoenen.&lt;/p&gt;
&lt;p&gt;Beslissend voor de ontwikkeling van Nijlands
    kunstenaarsschap - dat vrij van financi&amp;euml;le zorgen beoefend
    kon worden - was een verblijf van enkele jaren in het
    buitenland: van 1900 tot 1902 te Brussel en aansluitend in
    Parijs, waar hij enkele maanden verbleef met de schrijver
    Pieter van der Meer de Walcheren. In het laatstgenoemde jaar
    trad Dirk Nijland in het huwelijk met diens zuster, de pianiste
    Marie van der Meer de Walcheren. Het paar vestigde zich te
    Ukkel, een voorstad van Brussel. De werken uit deze jaren
    verraden de invloed van de Franse contemporaine schilderkunst,
    vooral het pointillisme van George Seurat. Het verlangen naar
    meer waterrijke, Hollandse landschappen deed Nijland en zijn
    vrouw in 1905 besluiten naar Nederland terug te keren. Na een
    kortstondig verblijf in Monnickendam en Katwijk vestigden zij
    zich te Rhoon, in het polderland ten zuiden van Rotterdam. Het
    voor hen door architect H. van der Kloot Meyburg gebouwde huis
    werd naar zijn vrouw 'Mariahoeve' genoemd.&lt;/p&gt;
&lt;p&gt;Ontdaan van invloeden van buitenaf, ontwikkelde de
    schilderkunst van Dirk Nijland zich vervolgens op een welhaast
    autonome wijze. Hij zag het pittoreske en proza&amp;iuml;sche in
    banale onderwerpen - die tot op dat moment door de schilders
    nog niet zo nadrukkelijk als vaste motieven werden gezocht - en
    legde van deze zelfveroverde en zelfontdekte wereld getuigenis
    af op een nuchtere, bijna zakelijke, maar ook verdiepte en
    doorleefde wijze. Het grote gebaar en de snelle manier van
    werken waren hem daarbij vreemd. Nijland was een bezonken
    waarnemer, die met oog voor de essentie een objectieve
    beschrijving gaf van wat dichtbij huis ligt: het nabije
    landschap, de stadjes met de mensen in hun verhouding tot het
    water, in het bijzonder de rivieren en stromen in en om de
    Zuidhollandse eilanden. Zijn belangstelling ging niet alleen
    uit naar de natuur, zoals het water, de kust en de invloed van
    het getij, maar ook naar de tekenen van menselijke aanwezigheid
    &amp;igrave;n de natuur, zoals de kaden, pieren, loodsen, strekdammen
    en vuurtorens. Hij gaf, kortom, vorm aan de hem omringende
    werkelijkheid in een expressief realisme met een zakelijke
    inslag, op een tekenachtige manier en in een altijd sober
    kleurgebruik.&lt;/p&gt;
&lt;p&gt;Door toedoen van de kunstpedagoog H.P. Bremmer bekwaamde
    Nijland zich vanaf 1916 in de techniek van de houtsnede,
    daarbij geholpen door de grafici Julie de Graag en Chris
    Lebeau. Laatstgenoemde leerde hem voor de blokken langshout in
    plaats van kopshout te gebruiken. In de houtsnedetechniek
    ontwikkelde hij een eigen manier van uitdrukken, waarin
    Jugendstil-elementen werden verwerkt en waarin - alweer met oog
    voor de essentie - vorm en inhoud op elkaar werden afgestemd in
    de kunst van het zwart en wit. Na 1927 raakte hij de
    houtsnedegutsen echter niet meer aan, omdat hij in deze
    techniek alles gezegd had wat hij zeggen wilde. Nijland
    beoefende tevens de lithografie en illustreerde boeken, onder
    andere 
    &lt;em&gt;Boefje&lt;/em&gt;

    van M.J. Brusse. Monumentale wandschilderingen van zijn hand
    bevinden zich in de gemeentehuizen van Leidschendam,
    Noordwijkerhout en Wateringen. De schilderingen die hij maakte
    voor het landhuis 'De Goede Reede' van architect A.J.
    Kroppenholler in het Gelderse Velp werden voor 1940, toen het
    huis in andere handen overging, overgebracht naar het stadhuis
    van Medemblik.&lt;/p&gt;
&lt;p&gt;In oktober 1919 verhuisde het gezin Nijland naar het 'Rose
    huisje' in Wassenaar, ontworpen door de architect M.J.
    Granpr&amp;eacute; Moli&amp;egrave;re. Vele vrienden werden hier gastvrij
    onthaald, onder wie de schilder Paul Arntzenius, de lithograaf
    Rudolf Bremmer, de dichter Martinus Nijhoff, de criticus
    Cornelis Veth, de schrijver Herman de Man, de beeldhouwer John
    R&amp;auml;decker, de schilderes Charley Toorop en de Rotterdamse
    bankiers Jacob Mees en Karel van der Mandele. In de jaren
    tussen de twee wereldoorlogen werkte Dirk Nijland bij voorkeur
    in Zuid-Holland en op de Zeeuwse eilanden, in plaatsen als
    Scheveningen, Bruinisse, Brouwershaven, Hellevoetsluis en
    Vlissingen. In 1930 verbleef hij korte tijd op Wieringen om de
    Zuiderzeewerken in ogenschouw te nemen.&lt;/p&gt;
&lt;p&gt;Tijdens de Duitse bezetting kreeg ook Nijland te maken met
    voedsel- en brandstofschaarste en met een tekort aan doek en
    verf. In verband met de evacuatie van de kuststrook bij
    Wassenaar zag hij zich eind november 1943 gedwongen naar Leiden
    te vertrekken. Tot 1945 vond Nijland hier een onderkomen in het
    huis van de jurist en kunstkenner W.C. Feltkamp. In deze tijd
    werd zijn vrouw getroffen door een langdurige ziekte; in 1947
    zou zij overlijden. Enkele maanden later huwde hij Mea, de
    dochter van de dichter Albert Verwey en de weduwe van uitgever
    C. Alting Mees. Dat zelfde jaar verhuisde Nijland naar
    Santpoort, waar zijn vrouw de leiding had van het
    uitgeversbedrijf van haar eerste echtgenoot. Na 1945 wist hij
    het gelijkmatige niveau van zijn werk niet meer te overtreffen.
    Bovendien kreeg hij na 1950 last van een oogaandoening, die hem
    steeds meer hinder gaf. Zijn werkkracht bleef echter
    onverminderd tot 1953, toen hij blind werd. Ook zijn
    evenwichtsorgaan raakte verstoord. Hij overleed in 1955 na
    vijftien maanden lijden.&lt;/p&gt;
&lt;p&gt;Dirk Nijland neemt in de ontwikkeling van de moderne kunst
    in Nederland in het begin van de 20e eeuw een geheel eigen
    plaats in. Naar de vorm werkend in de traditie van een beproefd
    Hollands realisme, heeft hij vooral naar de inhoud een nieuwe
    en moderne wending gegeven aan de tijdens zijn jonge jaren
    heersende stemmingskunst uit de nadagen van de Haagse school.
    Nijland is niet de man geweest van de verre horizonten; hij was
    de schilder van de binnenwateren, en nu en dan van de kust.
    Anders dan de door hem zeer bewonderde Britse romanschrijver
    Joseph Conrad - die hij in 1936 eerde met een stilleven
    getiteld 
    &lt;em&gt;Hommage aan Conrad&lt;/em&gt;

    - heeft Nijland nooit de behoefte gevoeld zelf het avontuur te
    zoeken, zelf de wereldzee&amp;euml;n te bevaren. In zijn
    schilderijen geeft hij ruimte aan zijn verbeelding, maar houdt
    hij daarbij in de meest letterlijke zin zijn gezichtsveld
    beperkt. Vaak blokkeert in zijn schilderijen een obstakel,
    bijvoorbeeld een schutting, het gezichtsveld naar gene zijde.
    Er blijken evenwel ook aan d&amp;eacute;ze zijde nog meer dan genoeg
    gewone motieven voorhanden, waarvan Nijland ons op zijn
    kernachtige en bescheiden wijze deelgenoot heeft willen
    maken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Brieven van D.H. Nijland aan H.P. Bremmer berusten in
  het gemeentearchief te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Lijst van belangrijkste literatuur over Nijland', in
  Marijo Ari&amp;euml;ns-Volkers, 
  &lt;em&gt;Dirk Nijland 1881-1955&lt;/em&gt;

  (Assen, 1993) 171-173.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; Marijo Ari&amp;euml;ns-Volkers, 
  &lt;em&gt;Dirk Nijland 1881-1955&lt;/em&gt;

  (Assen, 1993) 101 [Nijland omstreeks 1932].&lt;/p&gt;




&lt;p&gt;J.R. de Groot&lt;/p&gt; 
&lt;dtml-var bwn_footer&gt;</text>
  </biography>
</biodes>

