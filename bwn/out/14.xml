<biodes version="1.0">
  <fileDesc>
    <title>Addens, Nanno Gerhard (1892-1971)</title>
    <ref target="http://resources.huygens.knaw.nl/bwn1880-2000/lemmata/bwn1/addens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">addens</idno>
    <persName><name type="geslachtsnaam">Addens</name>, Nanno Gerhard</persName>
    <sex value="1"/>
    <event type="birth" when="1892"/>
    <event type="death" when="1971"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Addens, Nanno Gerhard&lt;/strong&gt;, landbouwer en landbouwhistoricus (Bellingwolde 15-10-1892 - Groningen 14-8-1971).

Zoon van Harm Addens, landbouwer, en Harmke Boelmans. Gehuwd met Hilje
Aafiena Jager op 2-7-1924. Uit dit huwelijk werd 1 zoon geboren. 



&lt;/p&gt;
&lt;p&gt;Addens ontving onderwijs aan de lagere school en Franse School te
Bellingwolde, de HBS te Winschoten en de Rijks-HBS te Veendam en
vervolgens aan de Rijkslandbouwwinterschool te Groningen (diploma
1911). Daarna volgde hij gedurende enige winters de cursorische
voordrachten vanwege de Vereeniging voor Hooger Landbouwonderwijs te
Groningen. Van 1911 tot 1918 was hij werkzaam in het ouderlijk bedrijf,
van 1918 tot 1945 exploiteerde hij dit bedrijf voor eigen rekening.&lt;/p&gt;
&lt;p&gt;Het leven van N.G. Addens is in twee perioden te verdelen. De cesuur
valt in de eerste jaren na de verschijning van zijn 
&lt;em&gt;Gedenkboek van de Groninger Maatschappij van Landbouw&lt;/em&gt;

(1937). Was hij aanvankelijk werkzaam als landbouwer, nadien kwam het
accent van zijn arbeid meer en meer op landbouwhistorisch gebied te
liggen. Na het verlaten van de landbouwwinterschool verbreedde hij de
verkregen basiskennis door zelfstudie, waarbij hij speciale
belangstelling aan de dag legde voor landbouweconomische vraagstukken.
Om de achtergrond van de moderne ontwikkelingen beter te kunnen
begrijpen, verdiepte hij zich ook in historische literatuur. Reeds in
1919 publiceerde hij zijn eerste artikel, weldra gevolgd door vele
andere. De onderwerpen, die hij daarin behandelde, lagen op het terrein
van het landbouwboekhouden en arbeids- en loonvraagstukken. Ook op
organisatorisch gebied trad hij al spoedig op de voorgrond. In 1918
werd hij o.m. bestuurslid van de Vereeniging tot exploitatie van
proefboerderijen in de klei- en zavelstreken van de provincie
Groningen, in 1921 lid van het hoofdbestuur van de Groninger
Maatschappij van Landbouw en van 1923-1928 was hij lid van het
dagelijks bestuur van deze landbouworganisatie. In totaal is Addens
bestuurslid geweest van meer dan 40 instellingen, waarvan hij vele als
voorzitter, secretaris of penningmeester heeft gediend. Talloze malen
heeft hij zich in verschillende functies belast met het opstellen van
beleidsnota's en preadviezen, die hij met veel zorg redigeerde. De
geschiedenis van de instellingen, waarvan hij bestuurslid was, kende
hij als geen ander.&lt;/p&gt;
&lt;p&gt;Het besluit van het dagelijks bestuur van de Groninger Maatschappij
van Landbouw om hem het schrijven van het gedenkboek ter gelegenheid
van het honderdjarig bestaan van de Maatschappij toe te vertrouwen,
bepaalde de verdere levensloop van Addens. Zes jaren lang trok hij zich
terug in zijn studeerkamer. Het resultaat was een standaardwerk,
waarmee zijn naam als landbouwhistoricus gevestigd was. Geleidelijk
maakte hij zich nu los uit de landbouwwereld om zich meer en meer te
kunnen wijden aan historisch onderzoek. Het voorzitterschap van de
commissie die de oprichting van het Landbouw-Economisch Instituut te
's-Gravenhage voorbereidde (1939-1940) en het daarop volgend
lidmaatschap van het dagelijks bestuur (1941-1946) en van het
hoofdbestuur (1946-1949) van deze instelling markeert deze overgang.
Zoals hij wegens zijn bestuurskwaliteiten tot vele functies bij het
landbouwverenigingswezen geroepen werd, zo trad hij nu in historische
kringen steeds meer op de voorgrond, o.m. als lid van de Provinciale
Groningse Archeologische Commissie (1937-1965), lid en voorzitter van
de Groninger Heerdencommissie (1938-1964) en lid van de Raad van Advies
van het Nederlands Economisch-Historisch Archief (sinds 1944).&lt;/p&gt;
&lt;p&gt;Groot is zijn betekenis als stimulator van het landbouwhistorisch
onderzoek geweest. Vele historici heeft hij laten profiteren van zijn
grote kennis. Hij speelde een belangrijke rol bij de oprichting van de
Studiekring voor de Geschiedenis van den Landbouw, waarvan hij vele
jaren voorzitter en bestuurslid was, en bij de oprichting van het
Nederlands Agronomisch-Historisch Instituut te Groningen
(penningmeester 1949-1965). Ook was hij de drijvende kracht achter de
instelling van de leerstoel voor agrarische geschiedenis aan de
Landbouwhogeschool te Wageningen. Na 1945 liet hij de exploitatie van
zijn boerderij aan anderen over om zich geheel aan historisch onderzoek
te kunnen wijden. Zijn grootste publicistische activiteit ontplooide
hij in deze periode. Addens streefde bij het schrijven steeds naar de
grootst mogelijke perfectie. Zijn publikaties muntten uit door een
volledige beheersing van de stof en grote betrouwbaarheid.&lt;/p&gt;
&lt;p&gt;Zijn optreden werd gekenmerkt door bescheidenheid en een groot
gevoel voor stijl. Zonder in chauvinisme te vervallen, was hij
v&amp;oacute;&amp;oacute;r alles Groninger. Politiek was hij liberaal
geori&amp;euml;nteerd, kerkelijk Nederlands Hervormd. Als erkenning van
zijn verdiensten op landbouworganisatorisch en landbouwhistorisch
gebied ontving hij in 1967 het doctoraat honoris causa van de
Landbouwhogeschool.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Gedenkboek [der] Groninger Maatschappij van Landbouw, 1837-1937&lt;/em&gt;

([Groningen], 1937); 
&lt;em&gt;De 'vraagpunten' der Groninger Maatschappij van Landbouw
(1852-1941).&lt;/em&gt;

(Wageningen, 1950); 
&lt;em&gt;Fonds ten behoeve van den Landbouw in de provincie Groningen
1878-1953&lt;/em&gt;

(Groningen, 1954); 
&lt;em&gt;De vereeniging voor Hooger Landbouwonderwijs te Groningen&lt;/em&gt;

(Groningen, 1960); 'Een eeuw drainage in Groningen', in 
&lt;em&gt;Groninger Volksalmanak 1952,&lt;/em&gt;

90-122; 
&lt;em&gt;Het Tien Karspelen Zijlvest tot zijn reglementering&lt;/em&gt;

([Groningen], 1963).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.J. Formsma, in 
&lt;em&gt;Jaarboek van de Maatschappij der Nederlandse Letterkunde te Leiden
1972-1973. Levensberichten&lt;/em&gt;

49-57; L.S. Meihuizen, 'Doctor h.c. N.G. Addens als
landbouwhistoricus', in 
&lt;em&gt;Groninger Landbouwblad&lt;/em&gt;

46 (1968) 293a-293b; J.M.G. van der Poel, in 
&lt;em&gt;Economisch- en Sociaal-Historisch Jaarboek&lt;/em&gt;

36 (1973) 347-350.&lt;/p&gt;
&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

