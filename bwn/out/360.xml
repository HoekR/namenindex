<biodes version="1.0">
  <fileDesc>
    <title>Daalen, Gotfried Coenraad Ernst van (1863-1930)</title>
    <ref target="http://resources.huygens.knaw.nl/bwn1880-2000/lemmata/bwn3/daalen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">daalen</idno>
    <persName><name type="geslachtsnaam">Daalen</name>, Gotfried Coenraad Ernst van</persName>
    <sex value="1"/>
    <event type="birth" when="1863"/>
    <event type="death" when="1930"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/DAALEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Daalen, Gotfried Coenraad Ernst van&lt;/strong&gt;, gouverneur van Atjeh en commandant van het leger in Ned.-Indi&amp;euml; (Makassar (Ned.-Indi&amp;euml;) 23-3-1863 - 's-Gravenhage 22-2-1930).

  Zoon van Gotfried Coenraad Ernst van Daalen, kapitein Oostindisch
  Leger, en Jacoba Wilhelmina Weijergang. Gehuwd op 20-4-1893 met
  Christine Elisabeth de Lang Evertsen. Uit dit huwelijk werden 1
  zoon en 3 dochters geboren.
  
&lt;img src=&amp;quot;images/DAALEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Daalen, Gotfried Coenraad Ernst van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Daalen doorliep de HBS in Den Haag tot de derde klas en
    volgde met ingang van 6 september 1879 de opleiding aan de
    Koninklijke Militaire Academie (KMA) te Breda, waar in juli
    1883 de studie met plaatsing als tweede luitenant bij het wapen
    der artillerie van het leger in Nederlands-Indi&amp;euml; werd
    afgesloten. Deze plaatsing zou echter nog ruim een jaar op zich
    laten wachten, zodat hij pas op 23 december 1884 weer in zijn
    geboorteland arriveerde. In deze jaren van definitieve
    vestiging van het Nederlandse gezag in de gehele Indische
    archipel, gekenmerkt door vele expedities en de sinds 1873
    woedende Atjeh-oorlog, was het niet verwonderlijk dat hij
    daaraan ook deelnam. Voor zijn optreden tijdens een gevecht bij
    Kota Tuanku in Atjeh werd hij benoemd tot Ridder der Militaire
    Willemsorde 4e klasse (1890).&lt;/p&gt;
&lt;p&gt;Van 1891 tot 1894 volgde Van Daalen in Nederland de lessen
    op de krijgsschool te 's-Gravenhage. Teruggekeerd in Indi&amp;euml;
    in 1895, een jaar tevoren bevorderd tot kapitein, werd hij
    eerst geplaatst bij de Generale Staf en een jaar later opnieuw
    naar Atjeh gezonden. Ook nu onderscheidde hij zich tijdens
    krijgsverrichtingen, en in 1898 werd hij bevorderd tot Ridder
    Militaire Willemsorde 3e klasse. Overplaatsing in 1899 bij het
    Korps Marechaussee te voet in Atjeh en Onderhorigheden bracht
    hem in nauwer contact met de bevolking. Zo vervulde hij in de
    daarop volgende jaren nu en dan civiele bestuursambten, zoals
    die van waarnemend controleur en waarnemend assistent-resident.
    In 1901 volgde zijn buitengewone bevordering tot majoor, waarna
    zijn carri&amp;egrave;re pijlsnel omhoog ging; iedere twee jaar steeg
    hij een rang, waardoor hij, in 1900 nog kapitein, in 1909 reeds
    luitenant-generaal was. Op het eerste gezicht een schitterende
    en glad verlopen carri&amp;egrave;re, waarbij men wel moet bedenken
    dat Van Daalen jarenlang de hem goedgezinde generaal J.B. van
    Heutsz als chef heeft gehad: eerst toen laatstgenoemde
    gouverneur van Atjeh was en later als gouverneur-generaal.
    Inmiddels was Van Daalen in 1905 zelf civiel en militair
    gouverneur van Atjeh geworden.&lt;/p&gt;
&lt;p&gt;Deze relatie tot Van Heutsz heeft ongetwijfeld Van Daalens
    loopbaan gunstig be&amp;iuml;nvloed, evenals het feit dat het
    tussen Van Heutsz als gouverneur van Atjeh, en diens adviseur,
    de islamkenner C. Snouck Hurgronje, op het eind van de jaren
    negentig tot een verwijdering was gekomen. Snouck had ernstige
    bedenkingen tegen Van Daalen en hem bijvoorbeeld ongeschikt
    geacht Van Heutsz als gouverneur van Atjeh op te volgen wegens
    zijn hardhandig militair optreden. Van Daalen zou niet de
    aangewezen man zijn na de onderwerping ook de pacificatie van
    het gebied tot stand te brengen. Van Heutsz bleef achter Van
    Daalen staan, maar diens bloedige tocht met 200 man
    marechaussee en rond 400 dwangarbeiders als dragers naar de
    Gajo- en Alaslanden in Midden- en Zuid-Atjeh van februari tot
    juli 1904 scheen Snouck gelijk te geven. Ter verklaring van Van
    Daalens hard optreden is erop gewezen dat zijn tocht naar de
    Gajo- en Alaslanden het bewijs leverde dat van pacificatie geen
    sprake kon zijn zolang de onderwerping niet geheel voltooid was
    en de bevolking zich bleef verzetten.&lt;/p&gt;
&lt;p&gt;De tocht zelf bracht in Nederland vele gemoederen in
    beweging en het katholieke Tweede-Kamerlid jhr. V.E.L. de
    Stuers noemde in november 1904 bij de Indische
    begrotingsdebatten de tocht, waarbij onder de inheemse
    bevolking 2922 doden waren gevallen, onder wie 1149 vrouwen en
    kinderen, een 'moordgeschiedenis'. Van Daalen verloor
    hiertegenover slechts twaalf man aan eigen doden. De
    antirevolutionaire minister van Koloni&amp;euml;n, A.W.F. Idenburg,
    antwoordde de Kamer dat het niet-breken van de verzetshaarden
    tot gevolg zou hebben gehad dat binnen korte tijd de gehele
    Gajo- en Alaslanden zich tegen het Nederlandse gezag zouden
    hebben gekeerd. Ook Van Heutsz dekte Van Daalens optreden, naar
    aanleiding waarvan de laatste per telegram werd meegedeeld dat
    hij was bevorderd tot Commandeur in de Militaire Willemsorde,
    een na Waterloo en de Belgische Opstand zeldzaam geworden
    onderscheiding.&lt;/p&gt;
&lt;p&gt;Onder Van Daalens bewind als gouverneur van Atjeh bleef de
    nadruk liggen op hardhandige onderdrukking van het verzet, dat
    toen mogelijk werd volgehouden dank zij de inspirerende Japanse
    overwinning op Rusland in 1905 en mede te wijten was aan de
    hoge belastingen die de Atjehse bevolking inmiddels werden
    opgelegd. In 1907 ontstond opnieuw beroering, toen in een
    artikelenreeks in het Haagse dagblad 
    &lt;em&gt;De Avondpost,&lt;/em&gt;

    geschreven onder het pseudoniem Wekker, melding werd gemaakt
    van vele wreedheden in Atjeh. De Tweede Kamer drong aan op een
    onderzoek, dat daarna Van Heutsz, als gouverneur-generaal,
    instelde en dat leidde tot Van Daalens ontslagaanvraag als
    civiel en militair gouverneur van Atjeh en Onderhorigheden,
    enkele dagen nadat Van Heutsz een lange nota met op- en vooral
    aanmerkingen over Van Daalens pacificatiebeleid aan hem had
    toegezonden (december 1907). Stilzwijgend hield de nota ook in
    dat Van Heutsz zijn prot&amp;eacute;g&amp;eacute; Van Daalen had laten
    vallen.&lt;/p&gt;
&lt;p&gt;De op een controverse uitgelopen relatie tussen twee
    militairen die hard optreden niet schuwden is onderwerp geweest
    van veel discussies en geschrijf, tot dissertaties toe, waarbij
    een Van Heutsz-factie het opnam tegen een groep aanhangers van
    Van Daalen, onder wie diens schoonzoon, prof. C. Gerretson, die
    op zijn beurt J.W. Naarding inspireerde tot diens proefschrift 
    &lt;em&gt;Het conflict Snouck Hurgronje - Van Heutsz - Van Daalen&lt;/em&gt;

    (Utrecht, 1938). Het debat is veelal niet uitgekomen boven de
    vraag wie nu de 'good guy' en wie nu de 'bad guy' was. Van
    Heutsz of Van Daalen. Het wezenlijke van de tegenstelling is
    beider onderling afwijkende opvatting omtrent het voeren van
    een koloniale oorlog en de daarvoor toe te passen methoden. Van
    Heutsz' denkbeelden hieromtrent waren ontleend aan de
    idee&amp;euml;n van de Franse generaals Thomas-Robert Bugeaud de la
    Piconnerie (1784 -1849), Joseph Simon Gallieni (1849-1916) en
    Louis Hubert Gonzalve Lyautey (1854-1934). Hun opvattingen
    kwamen erop neer dat de pacificering van een gebied diende te
    geschieden door de gecombineerde aanwending van militaire
    middelen en politieke maatregelen. De verovering van een dorp
    of streek moest dan ook zo worden uitgevoerd dat er bij wijze
    van spreken de volgende dag weer markt kon worden gehouden.&lt;/p&gt;
&lt;p&gt;De toepassing van buitensporig geweld in gevallen van
    uitzonderlijk hardnekkig verzet, zoals Van Daalen dat had
    gedaan - met de goedkeuring van Van Heutsz - in de Gajo- en
    Alaslanden, was niet strijdig met dit systeem. Dit verloor
    echter z'n betekenis als de aanwending van dergelijk geweld
    ongediscrimineerd werd toegepast en men daarnaast door
    ondoordachte politieke maatregelen de inheemse bevolking en
    haar leiders ook nog tegen zich in het harnas joeg. Van Heutsz,
    door de hedendaagse Indonesische schrijver Pramudya Ananta Tur
    met respect bejegend, trof deze situatie aan toen hij in
    persoon zijn onderzoek instelde en constateerde dat Van Daalen,
    wiens credo blijkbaar niet verder reikte dan het nemen van
    harde maatregelen, zowel politiek als militair, een averechts
    pacificatiebeleid voerde. Medio 1908 werd Van Daalen opgevolgd
    door de toenmalige luitenant-kolonel H.N.A. Swart, wiens
    pacificatiepolitiek meer in overeenstemming was met Van Heutsz'
    opvattingen. De ironie van het lot wilde dat Van Daalen,
    ondanks alle rumoer dat rondom hem was ontstaan, in 1910 werd
    benoemd tot commandant van het leger in Ned.-Indi&amp;euml;,
    waardoor hij aldus de militaire chef werd van dezelfde Swart
    die hem in 1908 in Atjeh had vervangen en daar nog steeds de
    functie van civiel en militair gouverneur bekleedde. Dat dit
    soms tot botsingen tussen commandant en gouverneur leidde is
    niet verwonderlijk. Van Daalen verliet de militaire dienst in
    1914 en vestigde zich te 's-Gravenhage, door sommigen verguisd,
    door anderen ge&amp;euml;erd, terwijl in de geschiedschrijving dit
    verschil in beoordeling nog lange tijd de discussie zou
    bepalen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Stamboeken KNIL in Algemeen Rijksarchief en
  collectie-Van Daalen bij Sectie Militaire Geschiedenis
  Koninklijke Landmacht, beide te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Journaal van den commandant der Marechausseecolonne ter
    achtervolging van den pretendent Sultan in de Gajolanden', in 
    &lt;em&gt;Indisch Militair Tijdschrift&lt;/em&gt;

    33 (1902) extra bijl. no. 2, 23 - 86; 
    &lt;em&gt;Verslag van den Tocht naar de Gajo- en Alaslanden in de
    maanden Februari tot en met Juli 1904 onder den
    luitenant-kolonel van den generalen staf G.C.E. van Daalen&lt;/em&gt;

    (Batavia, 1905).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in de tekst genoemde publikatie en
  herdenkingsartikelen in 
  &lt;em&gt;De Indische Gids 36&lt;/em&gt;

  (1914) I, 309-322; 
  &lt;em&gt;De Hollandsche Revue&lt;/em&gt;

  19 (1914) 159-164; 
  &lt;em&gt;De Indische Gids&lt;/em&gt;

  52 (1930) I, 305 - 308; 
  &lt;em&gt;Encyclopaedie van Nedertandsch-Indi&amp;euml;&lt;/em&gt;

  2e dr. ('s-Gravenhage, 1932) VI, 824-825: Wekker [pseud. voor
  W.A. van Oorschot], 
  &lt;em&gt;Hoe beschaafd Nederland in de 20e eeuw vrede en orde schept op
  Atjeh&lt;/em&gt;

  ('s-Gravenhage, 1907); H.A. Idema. 
  &lt;em&gt;Parlementaire geschiedenis van Nederlandsch-Indi&amp;euml;, 1891 -
  1918&lt;/em&gt;

  ('s-Gravenhage, 1924); H.T. Damst&amp;eacute;, 'Drie Atjeh-mannen:
  Snouck Hurgronje-Van Heutsz-Van Daalen', in 
  &lt;em&gt;Koloniaal Tijdschrift,&lt;/em&gt;

  1936-1938; 
  &lt;em&gt;Het conflict Van Heutsz - Van Daalen. Toelichtende bescheiden
  uit de nalatenschap van Generaal van Daalen, uitgegeven in
  opdracht van zijn kinderen&lt;/em&gt;

  [Bandung, 1940]); Anthony Reid, 
  &lt;em&gt;The contest for North Sumatra. Atjeh, the Netherlands, and
  Britain, 1858-1898&lt;/em&gt;

  (Kuala Lumpur [etc.], 1969); J.C. Witte, 
  &lt;em&gt;J.B. van Heutsz. Leven en legende&lt;/em&gt;

  (Bussum, [1976]); J.A.C. Tillema, 
  &lt;em&gt;Victor de Stuers. Idee&amp;euml;n van een individualist&lt;/em&gt;

  (Assen, 1982).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.W. Naarding, &lt;i&gt;Het conflict Snouck Hurgronje-Van Daalen. Een onderzoek naar de verantwoordelijkheid&lt;/i&gt; (Utrecht 1938) afbeelding tegenover stellingen.&lt;/p&gt;




&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

