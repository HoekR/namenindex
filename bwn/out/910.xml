<biodes version="1.0">
  <fileDesc>
    <title>Karnebeek, jhr. Herman Adriaan van (1874-1942)</title>
    <ref target="http://resources.huygens.knaw.nl/bwn1880-2000/lemmata/bwn1/karnebeekha"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">karnebeekha</idno>
    <persName><name type="geslachtsnaam">Karnebeek</name>, jhr. Herman Adriaan van</persName>
    <sex value="1"/>
    <event type="birth" when="1874"/>
    <event type="death" when="1942"/>
    <state type="occupation">minister</state>
    <state type="occupation">bestuurder</state>
    <state type="occupation">burgemeester</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KARNEBEEK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Karnebeek, jhr. Herman Adriaan van&lt;/strong&gt;, minister, bestuurder ('s-Gravenhage 21-8-1874 - 's-Gravenhage 29-3-1942).

Zoon van jhr. Abraham Pieter Cornelis van Karnebeek, politicus en
diplomaat, en Maria Petronella Rochussen. Op 20-11-1902 gehuwd met
Adriana Justina Civile barones Van Wassenaer. Uit dit huwelijk werden 4
zonen geboren.

&lt;img src=&amp;quot;images/KARNEBEEK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Karnebeek, jhr. Herman Adriaan van&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Van Karnebeek bezocht het gymnasium te 's-Gravenhage en
studeerde rechten in Utrecht van 1892 tot 1899.&lt;/p&gt;
&lt;p&gt;Tijdens zijn studie nam hij actief deel aan het studentenleven en
was o.m. rector van het Utrechtsche Studenten Corps. Dank zij zijn
vader, die door de regering was belast met de voorbereiding van de
eerste vredesconferentie te 's-Gravenhage, kreeg Van Karnebeek in
1899 een functie op het secretariaat van deze conferentie. In 1900
promoveerde hij te Utrecht op stellingen tot doctor in de
rechtswetenschap en op dezelfde dag cum laude tot doctor in de
staatswetenschap op een proefschrift over 
&lt;em&gt;De &amp;quot;Costa-Rica Packet&amp;quot;-arbitrage&lt;/em&gt;

(Utrecht, 1900). Hierbij had Van Karnebeek ervan kunnen profiteren dat
zijn vader in deze zaak voor de staat der Nederlanden had gepleit. Door
de actualiteit van het thema vestigde de auteur met deze dissertatie de
aandacht op zich, daar in Nederland juist in die jaren hoge
verwachtingen van de internationale arbitrage werden gekoesterd. Het
lag voor de hand dat een man van deze afkomst en met een dergelijke
belangstelling bijzonder gekwalificeerd was voor een ambtelijke
loopbaan.&lt;/p&gt;
&lt;p&gt;Van 1901 tot 1911 was Van Karnebeek werkzaam op het departement van
Koloni&amp;euml;n, waar hij op de afdeling justitie, onderwijs, eredienst
en nijverheid van adjunct-commies opklom tot referendaris. In deze
periode trokken zijn deskundige adviezen aan de minister met betrekking
tot de handhaving van de Nederlandsch-Indische neutraliteit tijdens de
Russisch-Japanese oorlog de aandacht. Aan de neutraliteitspolitiek van
de Nederlandse regering in deze oorlog wijdde hij een beschouwing onder
de titel 'Een brandend neutraliteitsvraagstuk' 
&lt;em&gt;(Onze Eeuw 5&lt;/em&gt;

(1905) III, 458-475). Als toegevoegd gedelegeerde nam hij deel aan de
tweede vredesconferentie te 's-Gravenhage (1907). De benoeming
hiertoe had hij behalve aan zijn eigen bekwaamheid ook te danken aan
het feit dat het departement van Buitenlandse Zaken een geste wilde
maken tegenover zijn vader, die een grote rol had gespeeld op de eerste
vredesconferentie, maar aan de tweede wegens zijn kamerlidmaatschap
niet kon deelnemen. Hij stelde voor de conferentie een rapport op over
de vraag of het land-oorlogsverdrag van 1899 toegepast kon worden op de
zeeoorlog, waarbij hij tot de conclusie kwam dat een aparte conventie
noodzakelijk was. De vergadering plaatste dit punt op de agenda van de
vredesconferentie voor 1915.&lt;/p&gt;
&lt;p&gt;In 1911 volgde zijn benoeming tot burgemeester van Den Haag. Van
Karnebeek, die niet bij een partij was aangesloten maar wel met de
Vrij-Liberalen sympathiseerde, kwam voor deze functie in aanmerking,
omdat hij naast zijn bestuurlijke kwaliteiten ook nog ervaring had met
de vredesconferenties. Dit werd van belang geacht, omdat Den Haag in
deze periode (het Hof van Arbitrage zetelde er al en het Vredespaleis
was in aanbouw) hoopte tot een organisatorisch centrum voor de
internationale rechtspraak te kunnen uitgroeien. Inderdaad besteedde
Van Karnebeek, die als een krachtig bestuurder gold, veel aandacht aan
deze functie van de residentie. Over het algemeen legde hij meer
belangstelling aan de dag voor de positie van de stad als geheel (de
eigen plaats van Den Haag naast Rotterdam en Amsterdam) dan voor de
gemeentelijke bemoeiingen met de bewoners (woningbouw).&lt;/p&gt;
&lt;p&gt;Bij de kabinetsformatie van 1918 werd al direct zijn naam genoemd.
Hierbij werd niet alleen aan een ministerspost op Buitenlandse Zaken
gedacht, maar ook aan het minister-presidentschap. Ofschoon hij over
weinig diplomatieke ervaring beschikte, gold hij toch als een der
weinige experts op het gebied van de buitenlandse politiek. Van
Karnebeek werd in het rechtse kabinet-Ruijs de Beerenbrouck opgenomen,
ondanks zijn vrij-liberale sympathie&amp;euml;n en zijn notoire pro-Duitse
gezindheid, die door sommigen als een bezwaar werd gevoeld nu er een
geallieerde overwinning op handen scheen. Als minister begon hij
onmiddellijk zijn departement, waarvan gezegd werd dat de tijd er sinds
1870 stil was blijven staan, te reorganiseren. Na zijn ambtsaanvaarding
werd hij al direct geconfronteerd met de moeilijke internationale
positie waarin Nederland op het eind van de oorlog verkeerde. Zowel de
toelating van de Duitse keizer, waarvan noch de Koningin noch het
kabinet als geheel op de hoogte was, en de weigering hem uit te
leveren, als de toestemming om ongewapende Duitse troepen zich via
Limburg te laten terugtrekken, had de wrevel van de geallieerden
gewekt. De Nederlandse soepelheid in deze beide zaken werd in verband
gebracht met de veronderstelde pro-Duitse sympathie&amp;euml;n van de
regering en vooral van de minister van Buitenlandse Zaken.&lt;/p&gt;
&lt;p&gt;In januari 1919 diende Belgi&amp;euml; bij de grote mogendheden die te
Parijs voor de vredesconferentie bijeen waren een nota in over een
zodanige herziening van de verdragen van 1839, dat het behalve
Zeeuws-Vlaanderen en enkele delen van Limburg, ook de soevereine
rechten over een groot deel van de Schelde zou verwerven. Terwijl de
regering zich afvroeg of Van Karnebeek wel de juiste man was om de
grote mogendheden ervan te weerhouden aan de Belgische eisen tegemoet
te komen, bereidde de minister zelf intussen de besprekingen grondig
voor. Hij schakelde externe adviseurs in en zond een viertal prominente
Nederlanders naar de Franse, Britse en Amerikaanse regering om de
stemming jegens Nederland te verbeteren. In Parijs, waar de
conferentiedeelnemers tegenover het neutraal gebleven Nederland
aanvankelijk een bijzonder afwijzende, soms vijandige houding aannamen,
wist Van Karnebeek zelf begrip voor de Nederlandse positie te wekken.
Intussen was ook al gebleken dat Belgi&amp;euml; met zijn eisen alleen op
beperkte steun van Frankrijk kon rekenen. Van Karnebeek deelde de
mogendheden mee dat de regering in Den Haag tot geen enkele
territoriale concessie bereid was, maar wel open stond voor een gesprek
over het Schelderegime en de aanleg van kanalen van Antwerpen naar de
Rijn. Met dit beleid oogstte Van Karnebeek zowel bij de politici als
bij de publieke opinie in Nederland veel waardering.&lt;/p&gt;
&lt;p&gt;Overeenkomstig de wens van de mogendheden en onder hun leiding
kwamen in 1919 Belgisch-Nederlandse onderhandelingen op gang, die in
1920 door de Belgen werden afgebroken. Van Karnebeek had toen echter al
zijn goedkeuring gegeven aan een ontwerp-verdrag, waarin Nederland
toestemde in de aanleg van twee Antwerpen-Rijnkanalen. Over de
Wielingen en de doorvaart van Belgische oorlogsschepen over de Schelde
was men het niet eens geworden. Van Karnebeek is verweten dat hij in
een periode, toen de Belgen met hun territoriale eisen bij de
geallieerden niet meer op steun konden rekenen, toch nog in belangrijke
eenzijdige concessies op economisch en waterstaatkundig gebied heeft
berust.&lt;/p&gt;
&lt;p&gt;Door zijn neutraliteit had Nederland het internationale aanzien dat
het door de vredesconferenties had verworven niet alleen verspeeld, het
was zelfs in de Westeuropese wereld een buitenstaander geworden. Voor
een belangrijk deel was het aan Van Karnebeeks initiatieven en vooral
aan zijn persoonlijk prestige te danken dat Nederland weer aansluiting
vond bij de geallieerden. Het vanouds bestaande, maar door de Eerste
Wereldoorlog versterkte isolement, waar de Belgen bovendien juist op
uit waren geweest, werd hierdoor voorkomen. De toetreding tot de
inmiddels opgerichte Volkenbond, door sommigen in Nederland beschouwd
als in strijd met de neutraliteit, was een logisch gevolg van deze
politiek. Van Karnebeeks gezag in deze kring kwam tot uitdrukking in
zijn verkiezing tot voorzitter van de tweede Assemblee van de
Volkenbond (1921-'22), nadat hij tijdens de eerste Assemblee al een
rede had gehouden die allerwegen grote indruk had gemaakt. Hij nam ook
actief deel aan het werk van de vijfde en zesde Assemblee en van de
Volkenbondsraad, waarvan Nederland in 1926 een niet-permanent lid was
geworden. Op zijn initiatief werkte Nederland, in samenwerking met de
eveneens neutraal gebleven Scandinavische landen en Zwitserland, een
voorontwerp uit betreffende de oprichting van een Permanent Hof van
Internationale Justitie. Het ontwerp kwam aan de orde op de
internationale regeringsconferentie van 1920 in Den Haag en leidde tot
de installatie in 1922 van het Permanente Hof te 's-Gravenhage. In
1921-'22 trad Van Karnebeek op als chef van de Nederlandse
delegatie op de ontwapeningsconferentie te Washington. In 1922 ging hij
als minister over in het tweede kabinet-Ruijs de Beerenbrouck, dat zich
in 1923 geconfronteerd zag met verwerping van de Vlootwet op 26 oktober
van dat jaar. Het ministerie vroeg ontslag, maar dat werd door de
Koningin geweigerd nadat o.a. een geheime kabinetsformatie van Van
Karnebeek om tot een nationaal bezuinigingsministerie te komen mislukt
was.&lt;/p&gt;
&lt;p&gt;Het ontwerp-verdrag met Belgi&amp;euml; was intussen volop in zijn
belangstelling gebleven. Ofschoon in verschillende ambtelijke rapporten
bezwaren tegen het ontwerp naar voren waren gebracht, zegde Van
Karnebeek in 1924 aan de Belgische minister van Buitenlandse Zaken P.
Hymans in een persoonlijk onderhoud de afdoening toe en zette
vervolgens de heropening van de onderhandelingen door. Beide ministers
ondertekenden op 3 april 1925 het verdrag, dat slechts op
ondergeschikte punten afweek van het ontwerp uit 1920. Onmiddellijk na
het bekend worden van de tekst stak een storm van protesten op, waarvan
Van Karnebeek zich echter weinig scheen aan te trekken. Het was voor
hem geen aanleiding herziening van het verdrag te overwegen. Zijn
reacties beperkten zich tot enige tactische manoeuvres om zijn positie
tegenover de Tweede Kamer te versterken.&lt;/p&gt;
&lt;p&gt;Juist in deze periode (juli - augustus 1925) was het kabinet
demissionair. Men was algemeen van gevoelen dat Van Karnebeek, die
inmiddels een der meest gezaghebbende Nederlandse politici was
geworden, in het kabinet-Colijn zitting moest nemen om het verdrag dat
zo zeer met zijn persoon vereenzelvigd werd, in de Kamer te verdedigen.
Om dezelfde reden werd hij opgenomen in het kabinet-De Geer, dat door
zijn extraparlementaire karakter niet gebonden was aan het lot van het
verdrag. De Tweede Kamer stemde ten slotte met een kleine meerderheid
v&amp;oacute;&amp;oacute;r het verdrag. Na een door vriend en vijand bewonderde
verdedigingsrede van Van Karnebeek verwierp de Eerste Kamer (1927) het
verdrag, waarop de minister aftrad.&lt;/p&gt;
&lt;p&gt;In 1927 werd Van Karnebeek benoemd tot minister van Staat en in het
volgende jaar tot commissaris van de Koningin in Zuid-Holland. Zijn
naam werd bij latere kabinetsformaties nog weleens genoemd en in 1930
en 1936 was hij nog een serieuze kandidaat voor de post van
gouverneur-generaal van Nederlandsch-Indi&amp;euml;, maar op het politieke
toneel speelde hij toch geen rol van betekenis meer. Van 1930 tot 1932
was hij voorzitter van de Vereeniging voor Volkenbond en Vrede, in 1935
werd hij lid van het Permanente Hof van Arbitrage, in 1936 voorzitter
van de Carnegie-Stichting. Verder maakte hij deel uit van verschillende
internationale schikkingscommissies. In zijn kwaliteit van commissaris
van Zuid-Holland heeft hij in de bezettingsperiode als 'mentor van
de s.g. K.J. Frederiks' een niet altijd even sterke houding
gedemonstreerd, al zijn er aanwijzingen dat hij t.a.v. bepaalde Duitse
maatregelen zoals bijv. de liquidatie van de SDAP aan de
Rijkscommissaris een waarschuwend geluid heeft laten horen. Verder
dient gewezen te worden op zijn slechter wordende gezondheid in de
laatste maanden van 1942 die het hem moeilijk maakte zich actief met
zijn werk bezig te houden.&lt;/p&gt;
&lt;p&gt;Van Karnebeek was veruit de meest begaafde minister van Buitenlandse
Zaken in het eerste kwart van de eeuw. Hij was toegewijd aan de zaak
waarvoor hij stond, hypercorrect in uiterlijk en gedrag, een handig
debater, een overtuigend spreker en, althans tegenover de buitenwereld,
gesloten. Ook voor zijn directe medewerkers en collega's bleef hij
ondoorzichtig, waardoor hij niet gemakkelijk het vertrouwen verwierf.
Deze geslotenheid is er mee de oorzaak van dat we maar weinig inzicht
hebben in de motieven voor zijn zo omstreden handelwijze ten aanzien
van het Belgisch-Nederlandse verdrag. Toen hij in 1919 belangrijke
concessies toestond, geloofde hij stellig in een Belgisch-Nederlandse
samenwerking aan de monden van Rijn, Maas en Schelde, die tevens zekere
garanties bood voor de veiligheid in West-Europa. Daarom verdedigde hij
het verdrag ook met een beroep op het Europese belang, waardoor hij
echter brak met het traditionele Nederlandse beleid. Daar kwam bij dat
hij als onervaren politicus en oud-burgemeester van een stad zonder
handel en industrie weinig oog had voor de economische en
waterstaatkundige implicaties van het verdrag. Zijn departement was
bovendien niet voldoende geoutilleerd om op korte termijn de
consequenties van een zo verstrekkende overeenkomst, die een
fundamentele beleidsombuiging inhield, in de adviezen te verwerken. Het
is niet geheel duidelijk waarom Van Karnebeek in de periode tussen de
vaststelling van het ontwerp en de ondertekening van het verdrag
(1920-1925) zo weinig toegankelijk was voor de tegenargumenten van de
oppositie en van ambtelijke zijde. Een verklaring is wellicht zijn
beperkte kennis van de binnenlands-politieke verhoudingen, omdat hij
als partijloos minister nagenoeg geheel buiten de politieke
opinievorming stond. Door op persoonlijke toezeggingen terug te komen,
meende hij waarschijnlijk ook zich ongeloofwaardig te maken en zijn
aanzien in de kringen van de Volkenbond en van het Vredespaleis te
schaden. Het strookte met zijn karakter dat hij nooit aan aftreden
heeft gedacht, maar ook bij de felste tegenstand, toen hij zelfs door
zijn kabinets-collega's niet meer werd gesteund, de verdediging
voortzette.&lt;/p&gt;
&lt;p&gt;Aan Van Karnebeeks inzicht en doortastendheid was het in hoge mate
te danken dat Nederland zich na de oorlog uit zijn isolement wist te
bevrijden door tijdig van een passieve op een actieve diplomatie over
te gaan.&lt;/p&gt;
&lt;p&gt;Van Karnebeek was een van de weinigen in Nederland die overtuigd
waren van de mogelijke invloed van de Volkenbond op de internationale
verhoudingen. Uit ervaring wist hij dat in de Volkenbond de nationale
politiek van de lidstaten op de eerste plaats kwam. Hij meende echter
dat door het regelmatige contact op voet van gelijkheid tijdens de
vergaderingen van de Volkenbond en zijn commissies de verzoenende
factoren gemakkelijker tot ontwikkeling zouden komen. Zowel het
pacifisme als de plannen van prof. C. van Vollenhoven om tot de vorming
van een internationale politiemacht te komen, wees hij als illusies
af.&lt;/p&gt;
&lt;p&gt;De schriftelijke nalatenschap van Van Karnebeek lijkt te bevestigen
dat hij over veel goede relaties beschikte, maar weinig vrienden
had.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Karnebeek in Ministerie van Buitenlandse
Zaken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de hierboven genoemde publikaties, 'In memoriam Prof.dr.
A.A.H. Struycken', in 
&lt;em&gt;Grotius Annuaire international pour l' ann&amp;eacute;e 1924,&lt;/em&gt;

103-112; 'Professor Struycken', in 
&lt;em&gt;Haagsch Maandblad&lt;/em&gt;

1 (1924) 4 (april) 371-377; 'De Volkenbond', in 
&lt;em&gt;De Volkenbond. Maandelijksch tijdschrift voor internationale
vraagstukken. Officieel orgaan van de Vereeniging voor Volkenbond en
Vrede&lt;/em&gt;

1 (1926) 7 (april) l-4; 18 Mei 1899...', 
&lt;em&gt;ibidem,&lt;/em&gt;

3 (1928) 249-253; 'Oud en nieuw', 
&lt;em&gt;ibidem, 6&lt;/em&gt;

(1930) 65-68; 'Voorwoord', in 
&lt;em&gt;Het vraagstuk der ontwapening en de ontwapeningsconferentie
1932...&lt;/em&gt;

(Leiden, 1931) 1-2; 'Vertrouwenscrisis', in 
&lt;em&gt;De Volkenbond&lt;/em&gt;

8 (1932) 33-38; 'Het wezen van den Volkenbond', in 
&lt;em&gt;Internationale vraagstukken van dezen tijd&lt;/em&gt;

door H.A. van Karnebeek, V.H. Rutgers [e.a.]. ('s-Gravenhage,
[1934]) 9-16; 'Lodert', in 
&lt;em&gt;De Volkenbond&lt;/em&gt;

11 (1935) 35-37; 'De internationale positie van Nederland in de
laatste veertig jaren', in 
&lt;em&gt;Veertig Jaren (1898-1938)...&lt;/em&gt;

['s-Gravenhage, 1938].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.C.J. Loder, 
&lt;em&gt;in Grotius Annuaire internationale pour les ann&amp;eacute;es
1921-1922,&lt;/em&gt;

1-4; C.K. Elout, 'Een Europeesche staatsman Jhr.mr.dr. H.A. van
Karnebeek', in 
&lt;em&gt;De Gids&lt;/em&gt;

106 (1942) II, 114-117; Hans Wehberg, in 
&lt;em&gt;Die Friedens-Warte. Bl&amp;auml;tter f&amp;uuml;r internationale
Verst&amp;auml;ndigung und zwischenstaatliche Organisation&lt;/em&gt;

42 (1942) 105-108; J. A. Nederbragt, 
&lt;em&gt;Herinneringen. Oud en nieuw uit het boek mijner gedachtenis&lt;/em&gt;

('s-Gravenhage [enz., 1950]) 27-58; R.L. Schuursma, 
&lt;em&gt;Het onaannemelijk tractaat. Het verdrag met Belgi&amp;euml; van 3 april
1925 in de Nederlandse publieke opinie&lt;/em&gt;

[Groningen, 1975]. Proefschrift Utrecht; C.B. Wels, 'Van Karnebeeks
breuk met de traditie', in 
&lt;em&gt;Figuren en figuraties. Acht opstellen aangeboden aan prof dr. J.C.
Boogman&lt;/em&gt;

(Groningen, 1979)193-221.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 779.
&lt;/p&gt;

&lt;p&gt;C.B. Wels&lt;/p&gt; 
&lt;dtml-var bwn_footer&gt;</text>
  </biography>
</biodes>

