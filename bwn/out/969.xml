<biodes version="1.0">
  <fileDesc>
    <title>Knuttel, Joannis Adrianus Nelinus (1878-1965)</title>
    <ref target="http://resources.huygens.knaw.nl/bwn1880-2000/lemmata/bwn4/knuttel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">knuttel_4</idno>
    <persName><name type="geslachtsnaam">Knuttel</name>, Joannis Adrianus Nelinus</persName>
    <sex value="1"/>
    <event type="birth" when="1878"/>
    <event type="death" when="1965"/>
    <state type="occupation">taalkundige</state>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KNUTTELJAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Knuttel, Joannis Adrianus Nelinus&lt;/strong&gt;, letterkundige en politiek activist (Delft 14-5-1878 - Leiden 5-2-1965). Zoon van Gerhardus Knuttel, scheikundig ingenieur, en Marie
  Ther&amp;egrave;se Anne Wilhelmine Adolphine Schagen van Leeuwen.
  Gehuwd op 20-11-1908 met Maartje Geertruida Margaretha Elizabeth
  Visser. Zij hadden 1 pleegzoon en 1 pleegdochter.
  

&lt;img src=&amp;quot;images/KNUTTELJAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Knuttel, Joannis Adrianus Nelinus&amp;quot; class=&amp;quot;bwnimg&amp;quot;&gt;  

  
  &lt;/p&gt;
&lt;p&gt;Johan Knuttel groeide op als oudste zoon in een vrijzinnig
    en liberaal gezin. Door de baan van zijn vader, personeelschef
    van de Nederlandsche Gist- &amp;amp; Spiritusfabriek NV, de
    modelfabriek van J.C. van Marken, raakte hij al vroeg in zijn
    jeugd geconfronteerd met de 'sociale quaestie'. Vooral de
    socialistische bladen die hij bij zijn ouders thuis onder ogen
    kreeg, hadden een grote invloed op hem. De lessen van zijn
    geschiedenisleraar op het Stedelijk Gymnasium te Delft brachten
    hem een stap verder in de richting van de
    sociaal-democratie.&lt;/p&gt;
&lt;p&gt;Van 1896 tot 15 mei 1901 studeerde Knuttel Nederlands aan de
    Leidse universiteit, aanvankelijk met het motief zijn
    toekomstige leerlingen te leren 'van de schoonheid te genieten
    en idealisties te leven' (Slangen, 
    &lt;em&gt;Knuttel Levensloop&lt;/em&gt;

    , 125). Samen met zijn vrienden W. van Ravesteyn en R. Jacobsen
    maakte hij in deze jaren deel uit van het studentendispuut
    'Sodalicium Literis Sacrum'. Van Ravesteyn maakte hem verder
    wegwijs in de marxistische literatuur, vooral de geschriften
    van K.J. Kautsky. Binnen en buiten het Leidsche Studenten Corps
    droeg Knuttel intussen in woord en geschrift zijn
    socialistische idealen uit.&lt;/p&gt;
&lt;p&gt;In 1902 werd Knuttel benoemd tot leraar Nederlands aan het
    Gymnasium Erasmianum te Rotterdam. De spoorwegstakingen van
    1903 deden hem toetreden tot de Sociaal-Democratische
    Arbeiderspartij (SDAP). Niet dit lidmaatschap, maar de
    verliefdheid op een veertienjarige leerlinge kostte hem in 1905
    zijn baan. Een po&amp;euml;tisch relaas van deze onmogelijke liefde
    gaf hij in 1903/1904 in de sonnettencyclus 'Verzen aan N. de
    J.'. Daarin deed de anders zo nuchtere Knuttel zich kennen als
    een romanticus. Zijn debuut als romancier in 1907 onder het
    pseudoniem K.T. Nieulant met 
    &lt;em&gt;Liefdes Kronkelpaden. De roman van een jongen&lt;/em&gt;

    hield echter geen feitelijk verband met die affaire. Na deze
    emotionele periode concentreerde Knuttel zich in Delft op de
    voltooiing van zijn proefschrift. Op 6 juli 1906 promoveerde
    hij aan de Leidse universiteit bij J. Verdam, hoogleraar in de
    letteren en de wijsbegeerte, cum laude op 
    &lt;em&gt;Het geestelijk lied in de Nederlanden voor de
    kerkhervorming&lt;/em&gt;

    .&lt;/p&gt;
&lt;p&gt;In september 1906 werd Knuttel een der redacteuren van het 
    &lt;em&gt;Woordenboek der Nederlandsche Taal&lt;/em&gt;

    (&lt;em&gt;WNT&lt;/em&gt;) te Leiden. Tot zijn pensionering op 1 juni 1943 zou hij deze
    functie uitoefenen. Zelf sprak hij weinig enthousiast van het
    'peuterige kamergeleerdenwerk' (Slangen, 
    &lt;em&gt;Knuttel Levensloop&lt;/em&gt;

    , 170), hoewel het een tamelijk gemakkelijke baan was, die hem
    veel vrijheid liet. Knuttels redacteurschap bleek geen
    onverdeeld succes. Zijn afleveringen waren niet alleen veel te
    beknopt, ook wezen zijn collega's hem op slordigheden. Op zijn
    beurt ergerde hij zich aan de breedvoerigheid van zijn
    mederedacteuren, al erkende hij weinig verstand te hebben van
    etymologie. Knuttel was een zwak taalkundige, maar aanmerkingen
    op zijn werk deed hij al gauw af als verholen kritiek op zijn
    politieke denkbeelden en optreden.&lt;/p&gt;
&lt;p&gt;In de loop van 1907 werd Knuttel actief binnen de
    plaatselijke SDAP. Als tweede secretaris en redacteur van de
    Leidse 
    &lt;em&gt;De Sociaal-Demokraat&lt;/em&gt;

    drukte hij, samen met de jurist D.A. van Eck, een sterk stempel
    op deze radicale afdeling. Buiten Leiden was Knuttel op
    partijcongressen en scholingsbijeenkomsten te vinden. Bij de
    oprichting van het marxistische oppositieblad 
    &lt;em&gt;De Tribune&lt;/em&gt;

    in 1907 was hij nauw betrokken. Van meet af aan leverde hij
    onder het pseudoniem Van Schie politieke beschouwingen, maar
    ook berichten over de 'broederstrijd' in Leiden. Door zijn werk
    voor 
    &lt;em&gt;De Tribune&lt;/em&gt;

    leerde hij in 1907 Henk Sneevliet kennen en raakte hij diep
    onder de indruk van diens vrouw, Maartje Sneevliet-Visser. Zij
    wist hem voor zich te winnen. Na haar echtscheiding hertrouwde
    zij in november 1908 met Knuttel.&lt;/p&gt;
&lt;p&gt;Intussen droeg Knuttel het zijne bij aan de verscherping van
    de tegenstellingen binnen de SDAP. Het Deventer-congres van
    1909 waar de Tribunisten het veld moesten ruimen, liet in de
    afdeling Leiden diepe sporen achter. In een fel openbaar debat
    met P.J. Troelstra bereikte hij dat bijna de helft van de
    Leidse leden overging naar de nieuwe Sociaal-Democratische
    Partij, later, op haar Leids congres in 1918, omgedoopt in de
    Communistische Partij Holland (CPH). Knuttel en Van Eck
    behoorden tot haar oprichters. Na Van Ecks terugkeer naar de
    SDAP, nam Knuttel in oktober 1909 zijn plaats in als
    afdelingsvoorzitter. Tot 1931 zou hij deze functie blijven
    uitoefenen en daarmee jarenlang het gezicht van de Leidse
    communisten bepalen. Van 1919 tot 1927 was hij hun
    vertegenwoordiger in de gemeenteraad.&lt;/p&gt;
&lt;p&gt;Waren Knuttels kwaliteiten als 
    &lt;em&gt;WNT&lt;/em&gt;

    -redacteur matig, meer tot zijn recht kwam hij als
    letterkundige en literair criticus. Kort voor de Eerste
    Wereldoorlog verzorgde hij de eerste van een serie
    bloemlezingen uit de Nederlandse literatuur. In enkele
    artikelen in 
    &lt;em&gt;De Gids&lt;/em&gt;

    ontpopte hij zich als een Bredero-kenner. Hiermee wilde hij
    afrekenen met de 19e-eeuwse romantische 'losbol-legende' rondom
    deze volksdichter. Tussen 1921 en 1929 gaf hij, in drie delen,
    de 
    &lt;em&gt;Werken van G.A. Bredero&lt;/em&gt;

    uit, al was hij ook in dit project karig met aantekeningen en
    toelichtingen. Helemaal in zijn element was Knuttel met zijn
    bijtende recensies in 
    &lt;em&gt;De Nieuwe Tijd&lt;/em&gt;

    , waarin hij onder het pseudoniem Spinosus de contemporaine
    literatuur op de korrel nam, enkel en alleen 'om te
    protesteeren' ('Antwoord [aan Augusta de Wit]', in 
    &lt;em&gt;De Nieuwe Tijd&lt;/em&gt;

    22 (1917) 338).&lt;/p&gt;
&lt;p&gt;In 1920 keerde de communist Knuttel zich openlijk tegen H.
    Gorter, na diens afscheid van de CPH. Met H. Roland Holst-van
    der Schalk kon hij al helemaal niet opschieten. Beiden verweet
    hij een onverantwoordelijk individualisme. Meer moeite kostte
    het hem om de Kominternlijn te volgen toen zijn vrienden D.
    Wijnkoop en W. van Ravesteyn in 1925 hun machtspositie moesten
    prijsgeven aan een jongere generatie in de partij. Als
    &amp;eacute;&amp;eacute;n van de laatsten uit het hogere partijkader koos
    Knuttel voor de 'nieuwe, inderdaad verkeerde leiding' (Slangen,
    
    &lt;em&gt;Knuttel Levensloop&lt;/em&gt;

    , 283). Trouw aan Moskou ging hem echter boven alles, zelfs al
    betekende dat het einde van zijn jarenlange vriendschap met Van
    Ravesteyn. Zeer tegen zijn zin maakte hij omstreeks 1926-1928
    deel uit van het partijbestuur van de CPH.&lt;/p&gt;
&lt;p&gt;Door het schisma met de aanhangers van Wijnkoop verloor
    Knuttel in 1927 ook zijn raadszetel. Vier jaar later keerde hij
    terug in de gemeenteraad om begin 1933 - kort voor het
    ambtenarenverbod - zijn zetel tussentijds aan een ander af te
    staan. Knuttel was een brutaal raadslid en een polemisch
    'debater', die met zijn revolutionaire beschouwingen steeds
    veel publieke aandacht trok. Met enkele concrete plannen was
    hij zijn tijd ver vooruit.&lt;/p&gt;
&lt;p&gt;Knuttels terugtreden uit de openbaarheid in 1933 was niet
    alleen ingegeven door de snelle verslechtering van het
    politieke klimaat. Dramatische gebeurtenissen binnen het gezin
    - hun pleegdochter overleed in het kraambed; hun pleegzoon
    maakte niet lang daarna een eind aan zijn leven - betekenden
    zware slagen voor hem en zijn vrouw, die toch al gebukt ging
    onder grote psychische problemen. Sedertdien vatte hij weer het
    plan op een marxistische geschiedenis van de Nederlandse
    letterkunde te schrijven. Dat was evenwel te hoog gegrepen. Wel
    kwamen er twee bloemlezingen uit en verschenen er enkele
    belangwekkende artikelen, in het bijzonder over middeleeuwse
    schrijvers, in 
    &lt;em&gt;De Gids&lt;/em&gt;

    en in het 
    &lt;em&gt;Tijdschrift voor Nederlandsche Taal- en Letterkunde&lt;/em&gt;

    , waarvan hij van 1913 tot 1945 redacteur was. Voor de
    Middeleeuwen had Knuttel steeds een bijzondere belangstelling.
    De cultuur van die tijd, toen volk en kunst naar zijn mening
    een eenheid vormden, werd door hem sterk ge&amp;iuml;dealiseerd.
    Als alternatief voor de individualistische, decadente,
    burgerlijke kunst zag Knuttel meer heil in de collectivistische
    opvattingen, zoals die kort na de Russische revolutie binnen de
    groep rond het blad 
    &lt;em&gt;De Stijl&lt;/em&gt;

    leefden.&lt;/p&gt;
&lt;p&gt;Tussen 1933 en 1945 schuwde de politicus Knuttel angstvallig
    de publiciteit. Toch meende hij zich later in zijn
    autobiografie te moeten rechtvaardigen door te spreken van 'de
    jaren van mijn illegaliteit' (Slangen, 
    &lt;em&gt;Knuttel Levensloop&lt;/em&gt;

    , 316). In werkelijkheid speelde hij geen enkele rol van
    betekenis in het verzet. Pas na de bevrijding trad hij uit zijn
    politieke isolement. Op de conferentie in juli 1945 waar het
    voortbestaan van de Communistische Partij Nederland (CPN) in
    het geding was, behoorde hij tot de opposanten van P. de Groot,
    voor wie hij weinig sympathie kon opbrengen. Van 1946 tot 1949,
    toen de Koude Oorlog zich steeds scherper aftekende, had hij
    nog &amp;eacute;&amp;eacute;n periode zitting in de Leidse gemeenteraad,
    ditmaal in een fractie van vijf communisten. Met het
    partijbestuur kreeg hij verschillende conflicten over een nieuw
    beginselprogramma van de CPN, waarvan er &amp;eacute;&amp;eacute;n zelfs
    escaleerde in een schorsing van drie maanden.&lt;/p&gt;
&lt;p&gt;Na het overlijden van zijn vrouw, in januari 1952, kwam aan
    Knuttels politieke activiteiten een einde. Wel publiceerde hij
    enkele artikelen in 
    &lt;em&gt;Politiek en Cultuur&lt;/em&gt;

    , het maandblad van de CPN; in 1958 verscheen 
    &lt;em&gt;Onze letteren in de Middeleeuwen&lt;/em&gt;

    . Gedurende deze jaren werkte hij tevens aan zijn
    autobiografie. Deze pas in 1989 gepubliceerde 
    &lt;em&gt;Levensloop&lt;/em&gt;

    werd sterk be&amp;iuml;nvloed door de Koude Oorlog. Zijn
    terughoudendheid in partijpolitieke zaken had tot gevolg dat
    alledaagse besognes en persoonlijke belevenissen hierin als
    vanzelf meer reli&amp;euml;f kregen; zeker voor die tijd iets
    ongewoons in de memoires van een communist.&lt;/p&gt;
&lt;p&gt;De laatste jaren voor zijn dood leefde Knuttel nogal
    vereenzaamd. Als representant van de Hollandse marxistische
    school behoorde deze eigenzinnige communist tot de weinigen uit
    zijn generatie die de partij trouw bleven. Niet tot elke prijs
    echter, want loyaliteit aan de Sovjetunie woog bij hem zwaarder
    dan welke partijlijn ook.&lt;/p&gt;
&lt;p&gt;Knuttel was geen gemakkelijk man. Zijn kritisch oordeel over
    personen werd in sterke mate bepaald door de ideologische
    configuratie van het politieke moment. Daarentegen was hij
    dogmatisch als de marxistische theorie in het geding was.
    Hoezeer hij ook de bourgeoisie heeft bestreden, zijn gegoede
    afkomst kon en wilde hij niet verloochenen: hij had ook oog
    voor de aangename kanten van het leven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.A.N. Knuttel in het Internationaal Instituut
  voor Sociale Geschiedenis te Amsterdam; Collectie-J.A.N. Knuttel
  in het Nederlands Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in het onder L genoemde werk van Jaak Slangen, 
    &lt;em&gt;Knuttel Levensloop&lt;/em&gt;

    , 379-388. Hierin zijn niet opgenomen: 
    &lt;em&gt;De jeugd en het communisme. Met N. Beuzemaker. Bewerkt naar
    het duits&lt;/em&gt;

    [S.l., s.a.] en 
    &lt;em&gt;Verzen aan N. de J.&lt;/em&gt;

    [Bezorgd door Jaak Slangen] (Rotterdam , 1991).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ger Harmsen, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1968-1969&lt;/em&gt;

  (Leiden, 1971) 144-164; Jaak Slangen, 'Communisten in Leiden aan
  de vooravond van de Eerste Wereldoorlog: De sociaal-democratische
  Partij (SDP), afdeling Leiden van 1909 tot 1914', in 
  &lt;em&gt;Leids Jaarboekje 1986&lt;/em&gt;

  (Leiden, s.a.) 134-164; Th.P.F. Wortel, 'Knuttel en het
  Woordenboek', in 
  &lt;em&gt;Jaarboek van de Stichting Instituut voor Nederlandse
  Lexicologie. Overzicht van het jaar 1987&lt;/em&gt;

  (Leiden, 1988) 101-111; Jaak Slangen, 
  &lt;em&gt;J.A.N. Knuttel Deel I. J.A.N. Knuttel Levensloop. Met een
  voorwoord van Theun de Vries en een biografisch portret door Jaak
  Slangen&lt;/em&gt;

  (Leiden, 1989); P.G.J. van Sterkenburg, 
  &lt;em&gt;Het Woordenboek der Nederlandsche Taal. Portret van een
  taalmonument&lt;/em&gt;

  ('s-Gravenhage, 1992).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jaak Slangen, 
  &lt;em&gt;J.A.N. Knuttel Deel I. J.A.N. Knuttel Levensloop. Met een
  voorwoord van Theun de Vries en een biografisch portret door Jaak
  Slangen&lt;/em&gt;

  (Leiden, 1989) 371.&lt;/p&gt;



&lt;p&gt;Jaak Slangen&lt;/p&gt; 
&lt;dtml-var bwn_footer&gt;</text>
  </biography>
</biodes>

