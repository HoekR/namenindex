<biodes version="1.0">
  <fileDesc>
    <title>Stuiveling, Garmt (1907-1985)</title>
    <ref target="http://resources.huygens.knaw.nl/bwn1880-2000/lemmata/bwn4/stuivel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stuivel</idno>
    <persName><name type="geslachtsnaam">Stuiveling</name>, Garmt</persName>
    <sex value="1"/>
    <event type="birth" when="1907"/>
    <event type="death" when="1985"/>
    <state type="occupation">literatuurhistoricus</state>
    <state type="occupation">criticus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/STUIVELING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stuiveling, Garmt&lt;/strong&gt;, literatuurhistoricus en criticus (Stroobos (F.) 21-12-1907 - Hilversum 11-5-1985). Zoon van Pieter Stuiveling, onderwijzer, en Johanna Rebekka Tiel. Gehuwd op 29-8-1935 met jkvr. Mathilde van Vierssen Trip (pseudoniem Merijn Trip), schrijfster (1907-2010). Uit dit huwelijk werden 1 zoon en 3 dochters geboren.
  

  &lt;img src=&amp;quot;images/STUIVELING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stuiveling, Garmt&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Vanuit het Friese Buitenpost, waar zijn vader onderwijzer
    was, bezocht Garmt Stuiveling van 1920 tot 1925 de HBS in
    Groningen. Hij werd er lid van de socialistische jeugdbeweging.
    Na het staatsexamen gymnasium-A studeerde hij sinds 1927
    Nederlands aan de Rijksuniversiteit te Groningen. Zijn
    leermeesters waren de taal- en letterkundigen A. Kluyver en
    G.S. Overdiep, de historicus I.H. Gosses, en de wijsgeren G.
    Heymans en L. Polak. Laatstgenoemden versterkten bij
    Stuiveling, die zonder godsdienstige overtuiging was
    opgegroeid, de theoretische grondslag van zijn humanistische
    levensovertuiging. Van 1928 tot 1932 was hij lid van de
    Sociaal-Democratische Arbeiderspartij. Hij werd lid en
    voorzitter van de Sociaal-Democratische Studentenclub, en hij
    toonde zich een actief drankbestrijder en pacifist: in 1929
    verscheen van zijn hand 
    &lt;em&gt;Het vraagstuk van de vrede&lt;/em&gt;

    , een brochure van de Jeugdbond voor Onthouding. Als lid van de
    Socialistische Kunstenaarskring in Groningen leerde Stuiveling
    Henri&amp;euml;tte Roland Holst kennen, die een inleiding schreef
    op de bundel socialistische gedichten 
    &lt;em&gt;Tijdsignalen&lt;/em&gt;

    , waarmee hij in 1929 als dichter zijn debuut in boekvorm
    maakte.&lt;/p&gt;
&lt;p&gt;Na op 29 april 1932 met lof het doctoraal examen te hebben
    behaald, werkte Stuiveling als gewetensbezwaard dienstplichtige
    op het Centraal Bureau voor de Statistiek in Den Haag. Op 18
    mei 1934 promoveerde hij cum laude bij prof. G.S. Overdiep op 
    &lt;em&gt;Versbouw en rhythme in den tijd van '80&lt;/em&gt;

    , grotendeels gebaseerd op statistisch onderzoek. Het jaar
    daarop werd hij leraar - tot 1958 - aan 'Het Nieuwe Lyceum' te
    Hilversum, de stad waar hij zich toen voorgoed vestigde. In
    1939 werd Stuiveling tevens privaatdocent Nederlandse letteren
    sedert 1880 aan de Rijksuniversiteit te Utrecht, op voordracht
    van C.G.N. de Vooys, hoogleraar in de Nederlandse taal- en
    letterkunde aldaar. Hieraan kwam een einde in 1946, toen
    Stuiveling gepasseerd werd als diens opvolger. Vanaf 1950
    doceerde hij aan de Universiteit van Amsterdam het vak
    taalbeheersing. In 1956 kreeg hij het ordinariaat Nederlandse
    letterkunde erbij. In 1972 ging hij met emeritaat, maar hij
    bleef publiceren, vooral tekstuitgaven.&lt;/p&gt;
&lt;p&gt;Stuivelings werk kenmerkte zich intussen door produktiviteit
    en veelzijdigheid. Van zijn hand verschenen enkele
    dichtbundels, waarin vooral taalvirtuositeit en beheersing van
    de verstechniek opvallen. Als literatuurcriticus publiceerde
    hij in 
    &lt;em&gt;Tijd en Taak&lt;/em&gt;

    , waarvoor hij van 1932 tot 1940 de literaire rubriek
    verzorgde, in 
    &lt;em&gt;Het boek van Nu&lt;/em&gt;

    en het 
    &lt;em&gt;Nieuw Vlaams Tijdschrift&lt;/em&gt;

    , waarvan hij respectievelijk van 1947 tot 1962 en van 1952 tot
    1983 redacteur was, alsmede in vele andere bladen. In de
    periode 1945-1950 had Stuiveling bij de VARA-radio de leiding
    van de gesproken-woorduitzendingen. Hij was een veelgevraagd
    spreker, ook in Vlaanderen. In 1963 werd hij buitenlands lid
    van de Koninklijke Vlaamse Academie en in 1965 eredoctor van de
    universiteit van Gent.&lt;/p&gt;
&lt;p&gt;Al v&amp;oacute;&amp;oacute;r de Tweede Wereldoorlog ontpopte Stuiveling
    zich als een exponent van het humanisme als wereldbeschouwing.
    Zijn 
    &lt;em&gt;Erasmus. Spel van het humanisme in zes taferelen&lt;/em&gt;

    uit 1936, dat in Rotterdam werd opgevoerd, is niet los te
    denken van de bedreiging van humanistische en culturele waarden
    in de jaren dertig. In een twee jaar eerder gepubliceerde
    brochure, 
    &lt;em&gt;Kultuur of barbarisme?&lt;/em&gt;

    , noemde hij fascisme en nationaal-socialisme
    cultuurverwoestend. In 1946 zou hij betrokken zijn bij de
    oprichting van het Humanistisch Verbond, waarvan hij jarenlang
    bestuurslid en spreekbuis was, onder andere via de radio.&lt;/p&gt;
&lt;p&gt;Stuivelings maatschappelijke betrokkenheid bleek ook uit
    talrijke andere activiteiten. Met John Pront richtte hij in
    1936 het Kunstenaars-Centrum voor Geestelijke Weerbaarheid op,
    dat kunstenaars opriep en hielp in actie te komen 'tegen het
    geweldsgeloof van deze tijd', en dat vele demonstratieve
    congressen organiseerde en contacten legde met buitenlandse
    kunstenaars. Het Centrum ging met de Duitse inval in mei 1940
    ten onder. Na de bevrijding was Stuiveling lid van de Raad van
    Beroep voor de zuivering bij de radio. Sinds 1945 had hij
    zitting in de Hilversumse gemeenteraad, van 1946 tot 1962 voor
    de Partij van de Arbeid.&lt;/p&gt;
&lt;p&gt;Tussen 1957 en 1972 was Stuiveling voorzitter van de
    Vereniging van Letterkundigen (VVL), waarvan hij meer een
    vakbond maakte. Mede door de inspanningen van de VVL werd in
    1965 het Fonds der Letteren opgericht en in 1970 het leenrecht
    erkend. Hij droeg zeer bij tot de totstandkoming van het
    Nederlands Letterkundig Museum en Documentatiecentrum in Den
    Haag, de Bibliografie van de Nederlandse Taal- en
    Literatuurwetenschap en - als voorzitter van het Multatuli
    Genootschap van 1945 tot 1983 - het Multatuli Museum in
    Amsterdam. Zijn alomtegenwoordigheid wekte veler respect, maar
    ook irritatie. Zo schreef Cees Buddingh' in 1954 als
    pseudo-grafdichter: 'Het leven is blijvend verarmd, / Want hier
    ligt Stuiveling, Garmt'.&lt;/p&gt;
&lt;p&gt;Stuiveling was als hoogleraar in de taalbeheersing pionier,
    maar sterk op de praktijk gericht, geen theoreticus. Als
    literair-historicus publiceerde hij talrijke studies en essays.
    Hij toonde zich hierin een scherp opmerker en sterk in het
    bondig formuleren van een kwestie of van een schrijversprofiel,
    in een zakelijke, levendige en spitse taal, vrij van vakjargon.
    Hij was een geboren docent. Een wijdere greep deed hij in 
    &lt;em&gt;Een eeuw Nederlandse letteren&lt;/em&gt;

    uit 1943 (geantedateerd 1941), waarin hij de literatuur van
    Nederland en Vlaanderen als &amp;eacute;&amp;eacute;n geheel behandelt,
    niet naar personen, maar naar tijdperken ingedeeld.&lt;/p&gt;
&lt;p&gt;Intussen was Stuiveling, van de zestiende druk in 1939 af,
    medeauteur geworden van de 
    &lt;em&gt;Historische schets van de Nederlandse letterkunde voor
    schoolgebruik en hoofdacte-studie&lt;/em&gt;

    , door De Vooys geschreven en voor iedere herdruk bijgehouden.
    De zeventiende druk van 1942 zou Stuiveling na de bevrijding
    veel last bezorgen. Deze oorlogseditie mocht pas verschijnen
    nadat aanpassingen in de tekst waren aangebracht. Beide auteurs
    weerstonden weliswaar de aandrang van de censuur het aantal te
    behandelen joodse auteurs terug te brengen, maar hiertegenover
    staat dat van die schrijvers bij wie dit niet al in de
    zestiende druk gebeurd was, hun joodse afkomst alsnog moest
    worden vermeld. In de hoofdstukken van de hand van Stuiveling
    betrof dit zes nog levende schrijvers. E&amp;eacute;n van hen maakte
    hier in 1948 een kwestie van en verweet hem de betrokken
    auteurs in gevaar te hebben gebracht. Een op Stuivelings
    verzoek optredende Ereraad deed in 1955 een enigszins
    tweeslachtige uitspraak: deze veroordeelde zijn handelwijze als
    mogelijkerwijs gevaarlijk voor de betrokkenen, maar achtte zijn
    goede trouw boven elke twijfel verheven. De Ereraad, die in
    beslotenheid zijn werk deed, vermocht geen einde aan de zaak te
    maken. Vanaf 1957 was de kwestie bij tijd en wijle in de
    publiciteit en voelde Stuiveling zich herhaaldelijk gedwongen
    zich te verweren.&lt;/p&gt;
&lt;p&gt;Voor Stuiveling was de literatuurgeschiedenis een wetenschap
    die zich richt op geschriften met een esthetische component, nu
    of in de ogen van onze voorouders. Een zo objectief mogelijke
    ontleding van het samenstel van oorzaken en gevolgen moest het
    inzicht vergroten. Feiten - stilistische, taalkundige,
    maatschappelijke, persoonlijke et cetera - waren van
    beslissende betekenis. Vooroordelen en legendes moesten worden
    ontmaskerd. Oorspronkelijke documenten en de juiste chronologie
    waren voor een goed begrip van historische processen van groot
    belang.&lt;/p&gt;
&lt;p&gt;Ook in het uitgeven van oudere teksten was Stuiveling
    produktief. Met terzijdelating van veel ander werk zijn hierin
    drie brandpunten te onderscheiden. Het belangrijkste is gelegen
    in en rond het tijdperk der vernieuwing van 1880. In 1935,
    &amp;eacute;&amp;eacute;n jaar na zijn proefschrift, verscheen 
    &lt;em&gt;De Nieuwe Gids als geestelijk brandpunt&lt;/em&gt;

    . Tekstuitgaven, documentenuitgaven, studies en bloemlezingen
    volgden betreffende Jacques Perk, Carel Vosmaer, Louis
    Couperus, Herman Gorter, Henri&amp;euml;tte Roland Holst, Willem
    Kloos en anderen. Ten tweede hield Stuiveling zich zijn leven
    lang bezig met Multatuli. Behalve de eerste uitgave in 1949 van
    de 
    &lt;em&gt;Max Havelaar&lt;/em&gt;

    naar het oorspronkelijke handschrift, de zogeheten nulde druk,
    ondernam hij de uitgave van de 
    &lt;em&gt;Volledige Werken&lt;/em&gt;

    , waarvan de eerste zeven delen, verschenen in de jaren
    1950-1953, het volledige literaire werk bevatten, terwijl in de
    daaropvolgende delen brieven en documenten betreffende de
    schrijver zijn opgenomen; de reeks was bij zijn dood in 1985
    nog niet voltooid. Ook talloze studies wijdde hij aan persoon
    en werk van Douwes Dekker. Ten slotte is er Stuivelings werk
    voor de heruitgave van Bredero. Hij leidde de redactie,
    verzorgde zelf de uitgave van 
    &lt;em&gt;G.A. Bredero's boertigh, amoreus en aendachtigh groot
    lied-boeck&lt;/em&gt;

    (3 dln.; 1975-1983), bereidde de uitgave in 1986 van Bredero's 
    &lt;em&gt;Verspreid werk&lt;/em&gt;

    voor en leverde bijdragen aan andere onderdelen. Bij gebrek aan
    voldoende documentatie voor een biografie publiceerde hij in
    1970 een 
    &lt;em&gt;Memoriaal van Bredero. Documentaire van een dichterleven&lt;/em&gt;

    .&lt;/p&gt;
&lt;p&gt;Het meest blijvend van waarde zal waarschijnlijk Stuivelings
    literair-historisch werk zijn, en dan vooral de tekstedities.
    Zijn zozeer gespreide aandacht kan men bewonderen als
    veelzijdigheid of betreuren als versnippering.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-G. Stuiveling in Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografie van afzonderlijk verschenen werken in de
    periode 1928-1958 is te vinden in het kaartsysteem 
    &lt;em&gt;Mededelingen van de Documentatiedienst van het Nederlands
    Letterkundig Museum en het Archief en Museum voor het Vlaamse
    Cultuurleven&lt;/em&gt;

    . Een bibliografie van afzonderlijk verschenen werken in de
    periode 1958-1971 is te vinden in het onder L genoemde 
    &lt;em&gt;Weerwerk&lt;/em&gt;

    , 230-237. In deze laatste publikatie is tevens een
    systematische bibliografie over de periode 1928-1971 opgenomen
    (237-245). In het Stuiveling-nummer van 
    &lt;em&gt;Over Multatuli&lt;/em&gt;

    (1982) nr. 10 werden negen artikelen over Multatuli herdrukt.
    Het bevat tevens een overzicht van andere publikaties
    betreffende Multatuli (116-117).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.H. 's-Gravesande, 'Een onderhoud met Garmt
  Stuiveling', in 
  &lt;em&gt;Den gulden winckel&lt;/em&gt;

  (1933) 142-146; E. du Perron, 'Garmt Stuiveling. Tegen de
  stroom', in idem 
  &lt;em&gt;Verzameld werk&lt;/em&gt;

  VI (Amsterdam, 1958) 519-526; M. Janssens, 'Garmt Stuiveling 60',
  in 
  &lt;em&gt;Ons erfdeel&lt;/em&gt;

  11 (1967/1968) 141-143; J.J. Oversteegen, 'De socialisten: Garmt
  Stuiveling (geb. 1907)', in 
  &lt;em&gt;Vorm of vent. Opvattingen over de aard van het literaire werk
  in de Nederlandse kritiek tussen de twee wereldoorlogen&lt;/em&gt;

  (Amsterdam, 1969) 361-368; J. Florquin, 'Prof. dr. Garmt
  Stuiveling', in 
  &lt;em&gt;Ten huize van...&lt;/em&gt;

  (Leuven, 1972) 99-147; A.J. Govers, 'De kwestie Marja -
  Stuiveling', in 
  &lt;em&gt;Maatstaf&lt;/em&gt;

  20 (1972/1973) 532-542; verschillende artikelen over Stuiveling,
  in 
  &lt;em&gt;Weerwerk. Opstellen aangeboden aan professor dr. Garmt
  Stuiveling...&lt;/em&gt;

  [Onder red. van A.M. Cram-Magr&amp;eacute; e.a.] (Assen, 1973);
  interview door E. Francken en E. Kummer, in 
  &lt;em&gt;Over Multatuli&lt;/em&gt;

  (1979) 25-33; A. Braet, 'Renaissance van de retorica', in 
  &lt;em&gt;Ons erfdeel&lt;/em&gt;

  25 (1982) 162-170; interview door Fr. Vermeulen, in 
  &lt;em&gt;Literatuur&lt;/em&gt;

  2 (1985) 43-47; K. Middelhoff, in 
  &lt;em&gt;Dietsche Warande en Belfort&lt;/em&gt;

  130 (1985) 451-452; G.W. Huygens, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1985-1986&lt;/em&gt;

  (Leiden, 1987) 131-154; Martien J.G. de Jong, 
  &lt;em&gt;Liever waarheid dan sensatie. Met een eerherstel voor Ed.
  Hoornik en andere slachtoffers van valse geschiedschrijving over
  de Tweede Wereldoorlog&lt;/em&gt;

  (Baarn, 1990) 61-79.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: H. van Dijk; Collectie ANEFO; Stuiveling in juni 1980].&lt;/p&gt;




&lt;p&gt;M.C.A. van der Heijden&lt;/p&gt; 
&lt;dtml-var bwn_footer&gt;</text>
  </biography>
</biodes>

