<biodes version="1.0">
  <fileDesc>
    <title>Stein, Johannes Wilhelmus Jacobus Antonius (1871-1951)</title>
    <ref target="http://resources.huygens.knaw.nl/bwn1880-2000/lemmata/bwn3/stein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stein_3</idno>
    <persName><name type="geslachtsnaam">Stein</name>, Johannes Wilhelmus Jacobus Antonius</persName>
    <sex value="1"/>
    <event type="birth" when="1871"/>
    <event type="death" when="1951"/>
    <state type="occupation">sterrenkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/STEINJWJA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stein, Johannes Wilhelmus Jacobus Antonius&lt;/strong&gt;, sterrenkundige (Grave 27-2-1871 - Rome 27-12-1951).

  Zoon van Johannes Hendricus Stein, leraar, en Alphonsa Maria
  Waltera Boerkamp.
  
&lt;img src=&amp;quot;images/STEINJWJA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stein, Johannes Wilhelmus Jacobus Antonius&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Stein bracht zijn jeugd door in Maastricht, waar hij het
    stedelijk gymnasium volgde. Op 26 september 1888 trad hij in
    Grave in het noviciaat van de Soci&amp;euml;teit van Jezus, de
    jezu&amp;iuml;etenorde. Binnen deze orde vond hij niet alleen een
    uitbreiding van zijn klassieke vorming en een grondige
    opleiding in de wijsbegeerte en de godgeleerdheid, beide op
    neo-thomistische grondslag, maar ook en vooral de vorming tot
    bewust navolging van Jezus Christus, volgens de richtlijnen van
    zijn ordestichter, Ignatius van Loyola. Pater Stein heeft er
    nooit een geheim van gemaakt dat hier het waardevolste en
    dierbaarste van zijn leven gelegen is geweest.&lt;/p&gt;
&lt;p&gt;Zijn beide ouders waren gestorven kort v&amp;oacute;&amp;oacute;r zijn
    intrede. Maar verwanten en goede vrienden van de familie namen
    de verantwoordelijkheid voor de andere, jongere, kinderen op
    zich, zodat hij zijn roeping zonder uitstel kon volgen. Als
    jong jezu&amp;iuml;et, nog v&amp;oacute;&amp;oacute;r zijn priesterwijding
    (1903), begon hij op 1 oktober 1894 te Leiden de studie van de
    sterrenkunde. H.A. Lorentz zag in hem een van zijn beste
    studenten. In die jaren bezocht Stein de sterrenwachten van
    Harvard en Georgetown in de Verenigde Staten. Op 20 mei 1901
    volgde zijn promotie cum laude bij H.G. van de Sande Bakhuyzen
    op het proefschrift: 
    &lt;em&gt;Beobachtungen zur Bestimmung der Breitenvariation in Leiden
    nach der Horrebow-Methode angestellt von Juni 1899 bis Juli
    1900&lt;/em&gt;

    (Haarlem, 1901).&lt;/p&gt;
&lt;p&gt;Sterrenkunde bestond toen vrijwel nog in visuele
    positiemetingen van hemellichamen, en Steins opdracht was het
    de nieuwe Leidse zenithtelescoop over zijn kinderziekten heen
    te helpen en er een eerste afgesloten onderzoek mee te
    verrichten. Doordat men bij dit werk de aflezingen niet aan
    verdeelde cirkels, maar aan een waterpas en met instelbare
    kruisdraden doet, kan de nauwkeurigheid veel groter zijn. Ook
    is de correctie voor atmosferische straalbreking die nog moet
    worden aangebracht, bij deze waarnemingen bijna nul en in ieder
    geval goed bekend, zodat zeer goede breedtebepalingen mogelijk
    zijn. Reeds toen kon men daarom de langzame variatie van de
    geografische breedte, veroorzaakt door schommelingen van de
    aardbol ten opzichte van zijn draaiingsas, nauwkeurig
    meten.&lt;/p&gt;
&lt;p&gt;Naast dit werk aan de Leidse Sterrewacht was Stein leraar
    aan het St. Willibrord-Gymnasium te Katwijk a.d. Rijn. In 1906
    werd Stein assistent-directeur van de Vaticaansterrenwacht te
    Rome; van 1910 tot 1930 was hij leraar aan het St.
    Ignatiuscollege te Amsterdam. Uit die beide perioden vooral
    stamt zijn fundamenteel theoretisch werk over veranderlijke
    sterren: artikelen in 
    &lt;em&gt;The Astrophysical Journal,&lt;/em&gt;

    samengevat en verdiept in 
    &lt;em&gt;Mathematischphysikalischer Teil&lt;/em&gt;

    als tweede deel van het standaardwerk van J.G. Hagen en J.
    Stein, 
    &lt;em&gt;Die ver&amp;auml;nderlichen Sterne&lt;/em&gt;

    (Freiburg i. B., 1924. 2 dl.). In 1909 was reeds, als eerste
    van een lange reeks historische onderzoekingen over de
    sterrenkunde, zijn artikel 
    &lt;em&gt;Callixte III et la com&amp;egrave;te de Halley&lt;/em&gt;

    (Rome, 1909) verschenen. Stein weerlegt hier de bewering als
    zou de paus de komeet van Halley bij haar verschijning van 1456
    in de ban gedaan hebben. In feite betrof de bul een oproep om
    Gods bescherming in te roepen tegen de bedreiging van de
    Turken. Drie jaar tevoren hadden die zich definitief in
    Constantinopel gevestigd. Tijdens de bidprocessies was de
    komeet zichtbaar, hetgeen wellicht, meent Stein, het
    misverstand heeft gewekt. Pater Stein schreef bovendien in deze
    tijd geregeld over sterrenkunde in het maandblad 
    &lt;em&gt;Hemel en dampkring. Orgaan van de Nederlandsche Vereeniging
    voor Weer- en Sterrenkunde,&lt;/em&gt;

    waarvan hij van 1922 tot 1930 redacteur was. Ook verschenen
    toen en later artikelen van zijn hand van algemener belang in
    het katholiek cultureel tijdschrift 
    &lt;em&gt;Studi&amp;euml;n.&lt;/em&gt;
&lt;/p&gt;
&lt;p&gt;Na de dood van Johann Georg Hagen in 1930 volgt zijn
    benoeming tot directeur van de Vaticaansterrenwacht. De
    Nederlandsche Vereeniging voor Weer- en Sterrenkunde geeft hem
    een hartelijk afscheid en benoemt hem tot haar eerste erelid.
    Reeds Hagen had de sterrenwacht willen verplaatsen, omdat de
    lichten van Rome steeds meer de waarnemingen bemoeilijkten,
    maar in 1933 verhuist Stein ten slotte de sterrenwacht naar
    Castel Gandolfo, waar ze in het pauselijk paleis een duidelijk
    beter onderkomen vindt, ook al zou Stein liever een meer
    afgelegen plaats hebben gekozen. Nieuw zijn in de verplaatste
    sterrenwacht twee koepels, waarin ondergebracht drie kijkers,
    en verscheidene meetapparaten voor fotografische steropnamen.
    Stein weet medewerkers van verscheidene nationaliteiten aan te
    trekken en een astrofysisch laboratorium aan de sterrenwacht te
    verbinden, dat processen op de sterren moet vergelijken met
    overeenkomstige in aardse omstandigheden. Hagens grote
    projecten, de 'Fotografische Hemelkaart' en de 
    &lt;em&gt;Atlas Stellarum Variabilium,&lt;/em&gt;

    worden voortgezet en in 1942 afgesloten. Tot op hoge leeftijd
    neemt Stein visueel dubbelsterren waar, een werk dat
    gezichtsscherpte, maar ook geduld en zelfkritiek vereist. Hij
    wordt bovendien steeds meer een rijp historicus van de
    sterrenkunde.&lt;/p&gt;
&lt;p&gt;Naast buiten- en binnenlandse onderscheidingen werd Stein
    correspondent van de Koninklijke Akademie van Wetenschappen. De
    gemeente Grave heeft een Pater Johan Steinstraat naar hem
    vernoemd. Een 40 km grote krater op de achterkant van de maan,
    nabij het midden van de van ons afgekeerde hemisfeer, kreeg van
    de Internationale Astronomische Unie de naam Stein.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de Nederlandse provincie van de
  Soci&amp;euml;teit van Jezus te Nijmegen; Archief van de
  Vaticaansterrenwacht te Castel Gandolfo.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: artikelen in 
    &lt;em&gt;Hemel en dampkring. Studi&amp;euml;n, The Astrophysical Journal,
    Memorie della Societ&amp;agrave; Astronomica, Italiana, Ricerche
    Astronomiche&lt;/em&gt;

    van de Vaticaansterrenwacht en in de serie 
    &lt;em&gt;Specola Astronomica Vaticana.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ant. Pannekoek, in 
  &lt;em&gt;Jaarboek der Koninklijke Nederlandse Akademie van
  Wetenschappen 1951-1952,&lt;/em&gt;

  207-210; Giulio de Kort, in 
  &lt;em&gt;Memorie della Societ&amp;agrave; Astronomica Italiana&lt;/em&gt;

  23 (1952) 2-3 ; J.J. Raimond jr., in 
  &lt;em&gt;Hemel en dampkring&lt;/em&gt;

  50 (1952) 101.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Hemel en dampkring&lt;/em&gt;

  50 (1952) 101.&lt;/p&gt;





&lt;p&gt;Jules J. de Kort&lt;/p&gt; 
&lt;dtml-var bwn_footer&gt;</text>
  </biography>
</biodes>

