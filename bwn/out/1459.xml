<biodes version="1.0">
  <fileDesc>
    <title>Quay, Jan Eduard de (1901-1985)</title>
    <ref target="http://resources.huygens.knaw.nl/bwn1880-2000/lemmata/bwn3/quay"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">quay</idno>
    <persName><name type="geslachtsnaam">Quay</name>, Jan Eduard de</persName>
    <sex value="1"/>
    <event type="birth" when="1901"/>
    <event type="death" when="1985"/>
    <state type="occupation">minister-president</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/QUAY.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Quay, Jan Eduard de&lt;/strong&gt;, politicus en bestuurder ('s-Hertogenbosch 26-8-1901 - Beers 4-7-1985).

  Zoon van Rudolph Balthazar Antoine Nicolas de Quay,
  luitenant-generaal, en Joanna Elisa Rosa van de Mortel. Gehuwd op
  8-8-1927 met Maria Huberta Wilhelmina van der Lande. Uit dit
  huwelijk werden 5 zoons en 4 dochters geboren.
  &lt;/p&gt;


&lt;img src=&amp;quot;images/QUAY.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Quay, Jan Eduard de&amp;quot; class=&amp;quot;bwnimg&amp;quot;&gt;

&lt;p&gt;De Quay ging, na bij de jezu&amp;iuml;eten in Katwijk het
    gymnasium doorlopen te hebben, psychologie studeren in Utrecht.
    Op het doctoraal examen in 1926 volgde een korte tijd van
    studie in de Verenigde Staten. Vervolgens vervulde hij een
    assistentschap te Utrecht, waar hij op 1 juli 1927 promoveerde
    bij prof. F. Roels op een experimenteel-psychologische studie. 
    &lt;em&gt;Het aandeel der sensorische componenten in het verloop van
    leer- en arbeidsproces.&lt;/em&gt;

    In dat zelfde jaar volgde de benoeming tot lector
    psychotechniek van het bedrijf en statistiek aan de RK
    Handelshoogeschool te Tilburg. Hij viel hier spoedig op als
    veelzijdig, helder en aimabel docent. Het lectorschap
    combineerde hij met psychotechnische adviseurschappen bij o.a.
    de PTT en C &amp;amp; A. In 1933 werd het lectoraat omgezet in een
    hoogleraarschap en werd de leeropdracht uitgebreid met
    bedrijfsleer. Sedert 1934 was De Quay tevens de eerste
    technische directeur van het Economisch-Technologisch Instituut
    (ETI), een stichting bij de hogeschool voor de bevordering van
    de studie van economische en technische vraagstukken, en sedert
    1935 ook van het ETI voor Noord-Brabant. Toen in 1935 het
    Tilburgse 
    &lt;em&gt;Maandschrift Economie&lt;/em&gt;

    begon te verschijnen, trad hij toe tot de redactie en leverde
    hij diverse bijdragen.&lt;/p&gt;
&lt;p&gt;Oratorisch talent en organisatiedrift paarde De Quay aan
    beminnelijk optreden. In en buiten de katholieke kring gold hij
    weldra als een van de bekwaamsten onder de katholieke jongeren,
    pleitend voor werkelijke nationale eenheid en tegen de
    schotjesgeest van de verlammende verzuiling. In de jaren '30
    ambieerde hij geen politieke partijfunctie en was hij ook geen
    lid van de Roomsch-Katholieke Staatspartij (RKSP). Door zijn
    grote belangstelling voor jeugdproblemen werd hij
    hoofdcommissaris van de Katholieke Verkennersbeweging en lid
    van de Nederlandsche Padvindersraad, waar hem tegen de
    achtergrond van crisis en malaise de combinatie van idealisme,
    gemeenschapszin en tucht bijzonder aansprak. Ook ijverde hij
    voor de oprichting van een arbeidsdienst voor werkloze
    jongeren. Grote zorg vervulde hem 's lands defensie, hetgeen
    hij o.m. uitte als voorzitter van de in 1936 opgerichte
    Vereeniging voor Nationale Veiligheid. In augustus 1939 werd
    hij gemobiliseerd als reservekapitein in algemene dienst; hij
    kreeg de taak de gemeenschapsgeest in het leger aan te kweken.
    Trouw lidmaat van de katholieke kerk en het katholieke
    gedachtengoed omtrent staat en maatschappij (corporatisme)
    koesterend, sloot hij zich allerminst op in de katholieke
    wereld. Het ideaal van de organische samenleving viel voor hem
    niet te rijmen met de werkelijkheid van de verzuiling. Hij
    behoorde dan ook tot de enthousiaste deelnemers aan de
    Woudschotenconferenties en hij publiceerde in een blad als 
    &lt;em&gt;Het Gemeenebest.&lt;/em&gt;
&lt;/p&gt;
&lt;p&gt;Sympathie voor Duitsland en het nationaal-socialisme was hem
    vreemd, maar zijn soepele aard en zin voor relativiteit deden
    hem na de meidagen 1940 gemakkelijk schikken in de nieuwe
    situatie. Secretaris-generaal H.M. Hirschfeld zag in hem de
    ideale figuur om met de bezetter de arbeidsvraagstukken te
    behandelen en benoemde hem medio mei 1940 tot
    regeringscommissaris voor de organisatie van de arbeid, later
    'algemeen gemachtigde' genoemd. De Quay kreeg nu de kans om
    zijn idee van een arbeidsdienst te verwezenlijken, maar lang
    heeft hij de functie niet uitgeoefend. Spoedig ging De
    Nederlandsche Unie al zijn aandacht en tijd opeisen. In juni
    1940 vonden o.a. De Quay, J. Linthorst Homan en L. Einthoven
    elkaar om in het ontstane politieke vacu&amp;uuml;m een beweging te
    starten voor de opbouw van een nieuw Nederland, vrij van de
    smetten van de vooroorlogse democratie en gekenmerkt door een
    grotere eenheid en een krachtige volksgemeenschap, precies
    zoals zij al v&amp;oacute;&amp;oacute;r 1940 bepleit hadden. De Unie,
    waaraan zij als Driemanschap leiding gingen geven, werd op 24
    juli 1940 opgericht en was onmiddellijk een groot succes. Heel
    opzettelijk was juist De Quay als katholiek voorman gekozen
    binnen het Driemanschap waarvan Linthorst Homan (liberaal) en
    Einthoven (partijloos) waren. En zonder twijfel was het juist
    daaraan te danken dat ook van de zijde van het episcopaat of de
    RKSP weinig tegenstand of kritiek loskwam op de nieuwe Unie;
    onder de honderdduizenden die zich als lid aanmeldden, waren
    dan ook opvallend veel katholieken. Voor de massa gold de Unie
    als afgrenzing naar bezetter en NSB, en op bepaald autoritaire
    en antidemocratische strevingen in het partijprogram werd
    weinig gelet. Maar vanuit de verwachting dat de Duitse
    suprematie van lange duur zou zijn, betoonde het Driemanschap
    zich jegens de bezetter dusdanig tegemoetkomend - schrapping
    van een aanhankelijkheidsverklaring aan het Huis van Oranje in
    het oprichtingsmanifest, reclame voor o.a. Winterhulp,
    discriminatie en uiteindelijk zelfs wering van joden - dat het
    daarmee in de ogen van hen die ieder contact met de bezetter
    afwezen, het streven om de Nederlandse identiteit te behouden
    ongeloofwaardig maakte. Over de mate van tegemoetkomendheid
    groeide in het Driemanschap allengs verschil van mening:
    Einthoven was in wezen fel anti-Duits en krabbelde steeds meer
    terug van verdergaande collaboratie; Linthorst Homan was
    daarentegen, onder sterke druk ook van de bezetter, voortdurend
    bereid verdergaande concessies aan de Duitsers te doen. Als
    derde man poogde De Quay zich niet al te scherp bij
    &amp;eacute;&amp;eacute;n van de medeleiders aan te sluiten. Hij wilde vaak
    sussen, maar koos toch uiteindelijk ervoor, zonder naar buiten
    toe Einthoven te laten vallen, de Unie gaande te houden samen
    met Homan, terwijl Einthoven in de periode februari-juni 1941
    zich van deelneming aan het beleid onthield. Na de Duitse inval
    in de Sovjet-Unie, zomer 1941, weigerde het Driemanschap
    duidelijk partij te kiezen. Daarop bemoeilijkte de bezetter,
    die toch al het werk van de Unie was gaan dwarsbomen, het werk
    van de beweging zo mogelijk nog meer, en eind 1941 verbood hij
    haar; de Unie bleek uiteindelijk geen bruikbaar instrument voor
    de gelijkschakeling en was voor de Duitsers daarom nutteloos en
    zelfs hinderlijk.&lt;/p&gt;
&lt;p&gt;De Quay stortte zich weer geheel op zijn professoraat, maar
    juli 1942 werd hij opgepakt en naar het gijzelaarskamp Haaren
    getransporteerd, even later naar St. Michielsgestel
    (Beekvliet). Daar ging hij behoren tot de 'Heren Zeventien',
    een groep onder leiding van W. Schermerhorn en W. Banning, die
    zich bezon op de inrichting van het naoorlogse Nederland en de
    grondslag legde voor de latere Nederlandsche Volksbeweging
    NVB). De fouten van de vooroorlogse democratie, die De Quay als
    een der heftigste critici had gesignaleerd en bleef signaleren,
    dienden te worden weggesneden, en in de plaats van het
    verzuilde bestel behoorde er een systeem te komen waarin de
    mensen niet langer op basis van enkel godsdienstige of
    wereldbeschouwelijke overtuiging tegenover elkaar stonden, maar
    elkaar zouden vinden vanuit een meer programmatisch gerichte
    gezindheid.&lt;/p&gt;
&lt;p&gt;Zomer 1943 vrijgelaten, dook De Quay onder. Hij wenste zich
    als reserveofficier niet te melden voor krijgsgevangenschap in
    Duitsland. Vanuit zijn onderduikadres hield hij contact met de
    illegaliteit, speciaal met de Landelijke Organisatie voor Hulp
    aan Onderduikers (LO) en met 
    &lt;em&gt;Christofoor,&lt;/em&gt;

    het blad van doorbraakgezinde katholieke jongeren. Na de
    bevrijding van het Zuiden in de herfst van 1944 benoemde de
    chef staf van het Militair Gezag H.J. Kruls hem tot voorzitter
    van het College van algemeene commissarissen voor Landbouw,
    Handel en Nijverheid, welk college de economische bedrijvigheid
    in de bevrijde gebieden weer op gang moest brengen. Dat was
    tegen het zere been van enkele ministers in Londen, die vonden
    dat ten aanzien van leidende figuren uit De Nederlandsche Unie
    een afwachtende houding moest worden aangenomen. Maar Kruls zag
    in De Quay de bekwame voorzitter, die bovendien in het Zuiden,
    ook bij de illegaliteit, populair was, en drukte de benoeming
    door.&lt;/p&gt;
&lt;p&gt;Tegelijkertijd bevalen anderen hem bij de Koningin aan als
    voorman van de vernieuwing. Had hij niet in St. Michielsgestel
    mee de basis gelegd voor de NVB? Was hij niet ten tijde van
    zijn onderduik in contact gekomen met het Verzet? Moesten deze
    twee feiten de kritiek op het Driemanschap niet doen verbleken,
    kritiek die, althans volgens deze apologeten, juist De Quay het
    minst trof? Gesprekken met hem, waartoe De Quay rond de
    jaarwisseling tweemaal naar Londen overkwam, versterkten de
    Koningin in haar opinie in hem inderdaad iemand te hebben die
    aan de opbouw van het nieuwe Nederland leiding zou kunnen
    geven. Het is niet uitgesloten dat zij hem tot
    minister-president wilde maken, toen zij het ruzi&amp;euml;nde
    kabinet-Gerbrandy wilde vervangen door een ploeg waarin de
    'vernieuwers' de overhand zouden hebben. Uiteindelijk werd De
    Quay in het laatste door Gerbrandy in februari 1945 geformeerde
    kabinet minister van Oorlog, niet onmiddellijk, maar pas in
    april, omdat De Quay aanvankelijk zijn werk in het Zuiden niet
    in de steek wilde laten. Ook tegen deze benoeming rezen
    bezwaren, en de Parlementaire Enqu&amp;ecirc;tecommissie heeft er
    later een negatief oordeel over geveld: er had eerst een
    onderzoek moeten plaatsvinden naar de faits et gestes van het
    Driemanschap.&lt;/p&gt;
&lt;p&gt;Deze opvatting heeft De Quay na de bevrijding van het gehele
    land parten gespeeld. Bij de niet-katholieke ex-illegaliteit en
    bij de sociaal-democratie was hij persona non grata. Het was de
    SDAP'er Willem Drees die hem uit het eerste naoorlogse kabinet
    weerde. Van meer belang was dat de leiding van de NVB, beducht
    voor repercussies, hem aanvankelijk buiten het hoofdbestuur
    hield. Deze verstoting van een man die in het Zuiden een
    ongekende populariteit genoot, zowel onder vernieuwers als
    onder herstellers, betekende dat de NVB zichzelf beroofde van
    het middel bij uitstek om daar te wortelen. Overigens was in
    het Zuiden het tij inmiddels gekeerd ten gunste van de
    herstellers, onder meer doordat men met de oprichting van de
    NVB gewacht had tot de bevrijding van het gehele land. Dat was
    geschied op dringend advies van ... De Quay. Hij vreesde dat
    een start in het Zuiden op de NVB een katholiek stempel zou
    drukken en de NVB zo voor het Noorden wel eens weinig
    aantrekkelijk kon maken. De voorbereiding van de oprichting van
    de NVB kwam nu in het nog bezette Westen te liggen, en daar had
    juist de sociaal-democratie, die niets moest hebben van De
    Nederlandsche Unie en nog minder van het Driemanschap, een
    overwicht. Op deze wijze heeft De Quay in dubbel opzicht
    invloed uitgeoefend op het mislukken van de doorbraak. In de
    gegeven omstandigheden was het voor de herstellers van de
    katholieke eenheid als C.P.M. Romme en J.G. Stokman, gesteund
    door het episcopaat, geen moeilijke opgave om hem aan hun zijde
    te krijgen. Zij hadden zeer goed in de gaten, van welk eminent
    belang het was welke kant De Quay zou kiezen. De Quay liet zich
    strikken voor het voorzitterschap van een commissie die advies
    moest uitbrengen over het electoraal optreden van de
    katholieken. Dit advies luidde dat de katholieken in de
    politiek voorlopig zelfstandig moesten optreden, en daarmee was
    het pleit beslecht.&lt;/p&gt;
&lt;p&gt;Een door de regering op verzoek van het Driemanschap
    ingestelde commissie van onderzoek bracht voorjaar 1946 een
    positief eindoordeel uit over het Driemanschap. Hoewel niet
    zonder fouten, werd het optreden ervan over het geheel genomen
    in het belang van Nederland geacht. Dit oordeel maakte de weg
    vrij voor De Quays benoeming tot commissaris van de Koningin in
    Noord-Brabant. Voor De Quay brak nu, naar later bleek, de
    gelukkigste en ook succesvolste periode uit zijn loopbaan aan.
    Als rasechte Brabander voelde hij
    &lt;em&gt;&lt;/em&gt;

    zich in deze functie in zijn element. Hij groeide uit tot een
    wijs bestuurder, een goed manager van een uitdijend provinciaal
    bestuur en een bekwaam onderhandelaar, in dienst van een
    explosief groeiende bevolking en een snel industrialiserend
    gewest. Hij verpersoonlijkte het van v&amp;oacute;&amp;oacute;r de oorlog
    daterende streven van de pressiegroep van jonge Brabantse
    intellectuelen om de eigen aard te behouden, maar
    tegelijkertijd nationale erkenning te vinden. Hij ontwierp
    energiek industrialisatie- en welvaartsplannen, op de
    uitvoering waarvan hij een stimulerende werking had. Ook
    ijverde hij met succes voor de komst van een Technische
    Hogeschool, die in 1957 in Eindhoven geopend werd en waarvan
    hij president-curator werd, en voor de ontplooiing van het
    culturele leven (Brabants Orkest, Zuidelijk Toneel, Culturele
    Raad). De Quay was een regent, een autoritaire magistraat, maar
    wel een die door vriend en menige tegenstander op handen werd
    gedragen. Onder zijn leiding moderniseerde en emancipeerde
    Brabant zich.&lt;/p&gt;
&lt;p&gt;In 1959 werd De Quay door de Katholieke Volkspartij (KVP)
    naar Den Haag geroepen om premier te worden van het eerste
    naoorlogse kabinet zonder socialisten. Plichtsbesef bracht hem
    tot het aanvaarden van het ambt, dat niet zijn keuze was. Het
    politieke handwerk lag hem niet; hij beheerste het ook niet.
    Dat was al tijdens de formatie gebleken, toen hij als formateur
    een weinig gelukkige hand had. Het optreden in het parlement
    ging hem aanvankelijk slecht af; hij stond er vaak hulpeloos
    tegenover een bijtende oppositie van de Partij van de Arbeid
    (PvdA). Onder het ontbreken van harmonieuze verhoudingen in de
    politiek leed De Quay zichtbaar, en dat bracht hem tot
    openlijke twijfel aan zijn geschiktheid voor het premierschap.
    Juist om hem in deze weinig begeerde rol van premier enige
    steun te geven zorgde de fractieleider Romme, die nauw bij de
    kabinetsformatie betrokken was, ervoor dat een van Rommes jonge
    politici, die deze als een 'coming man' in de KVP zag, W.K.H.
    Schmelzer, in een functie van staatssecretaris De Quay als het
    ware ging 'coachen'. Maar in het kabinet was De Quay een
    gewaardeerd teamleider; al was zijn moreel gezag niet al te
    groot, hij toonde zich een meester in het masseren van
    dreigende conflicten tussen bewindslieden. Hoe weerloos hij ook
    in de politiek mocht staan, zijn gemoedelijkheid, zijn mildheid
    en zijn vaderlijke charme bezorgden hem nationale populariteit,
    niet het minst doordat hij de eerste premier was op wie royaal
    tv-camera's gericht konden worden. De populariteit nam toe na
    de kortstondige kabinetscrisis rond kerstmis over de
    woningbouw; cabaretier Wim Kan maakte De Quay onsterfelijk met
    zijn lied 'Lijmen Jan' in zijn oudejaarsconf&amp;eacute;rence van
    1960. Befaamd is De Quay eveneens geworden doordat hij op een
    cocktailparty op 5 september 1960, georganiseerd door G.L.
    Lammers van de Rijksvoorlichtingsdienst, hoorbaar voor
    journalistenoren sprak van internationalisatie van Nieuw-Guinea
    en daarmee indruiste tegen het offici&amp;euml;le kabinetsbeleid in
    een slepende en netelige kwestie. Deze uitspraak op een
    onbewaakt ogenblik was eerder kenmerkend voor zijn politieke
    onervarenheid dan dat zij getuigde van wijs staatsmanschap om
    getimed een impasse te doorbreken.&lt;/p&gt;
&lt;p&gt;Dat De Quay de na de voor de KVP succesvol verlopen
    Tweede-Kamer verkiezingen van 1963 niet meer terugkeerde, lag
    aan hemzelf. Hij wilde niet nog een keer gebukt gaan onder de
    last van het premierschap. Hij werd voorzitter van de
    katholieke fractie in de Eerste Kamer. Dit kamerlidmaatschap
    onderbrak hij in 1966/1967 voor enkele maanden; in het
    tussenkabinetje-Zijlstra, dat na de val van het kabinet-Cals de
    zaak waarnam tot aan de vervroegde verkiezingen, was hij
    vice-premier en minister van Verkeer en Waterstaat. In 1969
    verliet hij de politiek. Hij trok zich terug op het
    familielandgoed 'Den Hiersen Hof' te Beers in zijn geliefde
    Brabant, al vervulde hij daarnaast nog vele commissariaten bij
    grote bedrijven.&lt;/p&gt;
&lt;p&gt;Het lidmaatschap van het Driemanschap van De Nederlandsche
    Unie heeft De Quay tot het laatst toe achtervolgd. Toen hij in
    1959 premier werd, was de kritiek nog beperkt; alleen de
    Utrechtse historicus P.C.A. Geyl liet van zich horen. Maar
    tussen 1968 en 1971, toen een nieuwe generatie publicisten zich
    stortte op het oorlogsverleden van Nederland, trok een vijf
    tiendelige serie in 
    &lt;em&gt;Vrij Nederland,&lt;/em&gt;

    'Een zondagskind in de politiek', sterk de aandacht. De auteur.
    Jan Rogier, schetste een uiterst negatief portret, waarin de
    bezettingstijd centraal stond. Halverwege de jaren zeventig
    viel de publiciteit nog eens genadeloos over hem heen naar
    aanleiding van de delen vier en vijf van het 
    &lt;em&gt;Koninkrijk der Nederlanden in de Tweede Wereldoorlog,&lt;/em&gt;

    waarin L. de Jong een hard oordeel velde over het Driemanschap.
    De twee andere driemannen hebben zich toen in memoires geweerd.
    De Quay deed zulks niet, maar de publiciteit raakte hem diep.
    Hij vond het oordeel van De Jong fout en trachtte een andere
    geschiedschrijving van De Nederlandsche Unie te initi&amp;euml;ren,
    zoals hij ook via een interventie bij de regering De Jongs
    oordeel poogde te be&amp;iuml;nvloeden. In deze kwestie liet hij
    zich wederom meeslepen door zijn gemis aan politieke feeling,
    maar De Quays gehele loopbaan beoordelen op deze, zij het
    belangrijke, zwakte zou een miskenning betekenen van zijn
    kwaliteiten als organisator, bestuurder en inspirator. Zijn rol
    in het begin van de bezettingsjaren bestempelt hem evenwel tot
    een omstreden politicus. Het is welhaast een paradox dat hij
    desondanks een van de populairste politici na 1945 is
    geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-De Quay in Rijksarchief in Noord-Brabant te
  's-Hertogenbosch met inventaris van J. Vriens.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie o.a.: 
    &lt;em&gt;Psychotechniek in het bedrijf&lt;/em&gt;

    (Nijmegen, 1931); 
    &lt;em&gt;Personeel-selectie&lt;/em&gt;

    (Purmerend, 1932); 
    &lt;em&gt;De bescherming van het zelfstandig kleinbedrijf in den
    detailhandel&lt;/em&gt;

    ['s-Gravenhage, 1939]; 
    &lt;em&gt;De dwang der moderne onderneming naar economische
    ordening&lt;/em&gt;

    (Tilburg, 1939).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.M. Ruitenbeek, 
  &lt;em&gt;Het ontstaan van de Partij van de Arbeid&lt;/em&gt;

  (Amsterdam, 1955); F. J. F. M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966); A.F. Manning, 'Geen doorbraak van de oude
  structuren', in 
  &lt;em&gt;De confessionelen. Ontstaan en ontwikkeling van hun politieke
  partijen&lt;/em&gt;

  (Utrecht, 1968) 61-87; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1969-); Robbert Ammerlaan, 
  &lt;em&gt;Het verschijnsel Schmelzer. Uit het dagboek van een politieke
  teckel&lt;/em&gt;

  (Leiden, [1973]); J.L.G. van Oudheusden en J.A.M. Verboom, 
  &lt;em&gt;Herstel- en vernieuwingsbeweging in het bevrijde zuiden.
  Eindhoven, 's-Hertogenbosch en Waalwijk 1944-1945&lt;/em&gt;

  (Tilburg, 1977); Jan Bank, 
  &lt;em&gt;Opkomst en ondergang van de Nederlandse Volksbeweging
  (NVB)&lt;/em&gt;

  (Deventer, 1978); Hans Bornewasser, 
  &lt;em&gt;Katholieke Hogeschool Tilburg. Deel I. 1927-1954.
  Economie-ethiek-maatschappij&lt;/em&gt;

  (Baarn, 1978); Madelon de Keizer, 
  &lt;em&gt;De gijzelaars van Sint Michielsgestel. Een elite-beraad in
  oorlogstijd&lt;/em&gt;

  (Alphen aan den Rijn, 1979); Jaap Hoek, 
  &lt;em&gt;Herstel en vernieuwing. De Nederlandse politiek in de jaren
  1945-1955&lt;/em&gt;

  (Alphen aan den Rijn, 1979); Jan Rogier, 
  &lt;em&gt;Een zondagskind in de politiek en andere christenen&lt;/em&gt;

  (Nijmegen, 1980); Henri Lenferink, 'De terugkeer van een
  katholieke eenheidspartij na de tweede wereldoorlog', in 
  &lt;em&gt;Jaarboek Katholiek Documentatie Centrum&lt;/em&gt;

  (1980) 80-117; A.F. Manning, 'Prof dr. J.E. de Quay 80 jaar', in 
  &lt;em&gt;Brabants Dagblad,&lt;/em&gt;

  24-8-1981 (met reactie van Jan Rogier op 22-9-1981); P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982); necrologie&amp;euml;n van: B.C.L. Waanders, in
  NRC
  &lt;em&gt;,&lt;/em&gt;

  5-7-1985; Jan Joost Lindner, in 
  &lt;em&gt;de Volkskrant,&lt;/em&gt;

  6-7-1985; Max de Bok, in 
  &lt;em&gt;De Gelderlander,&lt;/em&gt;

  6-7-1985; Anet Bleich, in 
  &lt;em&gt;De Groene Amsterdammer,&lt;/em&gt;

  10-7-1985; Jan Bank, in
  &lt;em&gt;De Tijd,&lt;/em&gt;

  12-7-1985; Jan Rogier, in 
  &lt;em&gt;Vrij Nederland.&lt;/em&gt;

  13-7-1985; H.J.A. Hofland, in de 
  &lt;em&gt;Haagse Post,&lt;/em&gt;

  13-7-1985.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1192.
&lt;/p&gt;

&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

