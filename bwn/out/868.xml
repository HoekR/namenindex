<biodes version="1.0">
  <fileDesc>
    <title>Jong, Karel Hendrik Eduard de (1872-1960)</title>
    <ref target="http://resources.huygens.knaw.nl/bwn1880-2000/lemmata/bwn2/jongkhe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongkhe</idno>
    <persName><name type="geslachtsnaam">Jong</name>, Karel Hendrik Eduard de</persName>
    <sex value="1"/>
    <event type="birth" when="1872"/>
    <event type="death" when="1960"/>
    <state type="occupation">classicus</state>
    <state type="occupation">parapsycholoog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jong, Karel Hendrik Eduard de&lt;/strong&gt;, classicus en parapsycholoog (Biebrich aan de Rijn (Duitsland) 9-2-1872 - Zeist 27-12-1960).

Zoon van Willem de Jong, theeplanter te Wonosobo op Java, en Anna Maria
Schnell.





&lt;/p&gt;
&lt;p&gt;De Jongs vader overleed op verlof in Duitsland enkele maanden voor
de geboorte van zijn zoon. Deze bezocht eerst in Duitsland en in
Gen&amp;egrave;ve de lagere school, later het Haags gymnasium. Op 23
september 1892 werd hij te Leiden ingeschreven als student in de
klassieke letteren. Van de hoogleraren maakte vooral de latinist J.J.
Hartman indruk op hem. De studie werd op 8 december 1900 bekroond met
een cum laude verdedigd proefschrift 
&lt;em&gt;De Apuleio Isiacorum Mysteriorum teste.&lt;/em&gt;

De hier opgevatte bestudering der antieke mysteri&amp;euml;n mondde in 1909
uit in een fundamenteel werk over 
&lt;em&gt;Das antike Mysterienwesen...&lt;/em&gt;

(2e dr. 1919). Met ingang van de cursus 1910/1911 werd De Jong daarom
te Leiden toegelaten als privaatdocent voor de wijsbegeerte van de
Romeinse tijd. Inderdaad was aanvankelijk vooral de wijsbegeerte het
onderwerp van zijn publicistische activiteit. Naast studies over de
oude filosofen, onder wie vooral de sto&amp;iuml;ci en de neoplatonici zijn
voorliefde hadden, wees De Jong ook op het belang van de vergeten
Duitse denker Andreas R&amp;uuml;diger. In zijn boek 
&lt;em&gt;R&amp;uuml;diger und ein Anfang! Kant und ein Ende!&lt;/em&gt;

(1931) trad hij in het strijdperk voor deze tijdgenoot van Leibniz en
Wolff. Minder dan deze laatsten was het R&amp;uuml;diger te doen geweest om
het vinden van wijsgerige uitgangspunten, en stelliger dan de meeste
filosofen wees hij het streven naar kennis van de werkelijkheid als de
eigenlijke taak van de filosoof aan. Hieruit vloeide dan voort de
veroordeling van de idealistische richting die de filosofie sinds Kant
had ingeslagen. Deze nadrukkelijke stellingneming hing natuurlijk samen
met De Jongs eigen levensvisie, die wellicht nog het best als een
dualistisch materialisme mag worden aangeduid. Op menige plaats in zijn
geschriften verzette hij zich tegen het monistisch materialisme zoals
dat door B&amp;uuml;chner en Haeckel was verdedigd. Mede op grond van de
sto&amp;iuml;sche leer van het 'pneuma', de geest die
oorspronkelijk als allerfijnste stof werd geacht de wereld te
doortrekken, kwam hij tot een opvatting die aanleunde tegen het
'religieuze materialisme' zoals dat was ontworpen door de
Nederlandse predikant Hendrik Thoden van Velzen. Op het belang van
diens systeem heeft De Jong herhaaldelijk gewezen. Door deze inzichten
geleid nam hij ook een voortbestaan na de dood als feitelijk gegeven
aan.&lt;/p&gt;
&lt;p&gt;In de richting van het onkenbare, de mysterieuze grensgebieden
tussen stoten geest, zoals de Studievereeniging voor &amp;quot;Psychical
Research&amp;quot; die sinds de tijd rond 1900 bestudeerde, verrichtte De
Jong baanbrekend werk. Van oudsher in magie en mysterie
ge&amp;iuml;nteresseerd, publiceerde hij in 1921 zijn populaire boekje over

&lt;em&gt;De magie bij de Grieken en Romeinen&lt;/em&gt;

(herdr. 1948) en in 1936 een inleidend werk 
&lt;em&gt;De parapsychologie&lt;/em&gt;

(herdr. 1954). Daarop volgden nog studies over 
&lt;em&gt;De zwarte magie&lt;/em&gt;

(1938, herdr. 1955) en 
&lt;em&gt;Witte magie&lt;/em&gt;

(1951). Op grond van deze activiteiten kon hij in 1940 in Leiden tevens
gaan optreden als privaatdocent in de parapsychologie, een functie die
hij tot zijn dood vervulde. Alle genoemde werken hebben een overwegend
refererend karakter. De Jong gaf erin blijk van een grote belezenheid
en eruditie, maar hij bleef tevens de literator, de man die het
laboratoriumexperiment schuwde, en die daarom uiteindelijk weinig op
had met de moderne onderzoeksmethoden die de parapsychologie in
navolging van de psychologie steeds meer is gaan bezigen. Dat neemt
echter niet weg dat De Jong in zijn tijd als een van de eersten in
Nederland de parapsychologische verschijnselen tot voorwerp van
wetenschappelijke studie zocht te maken.&lt;/p&gt;
&lt;p&gt;In de jaren twintig heeft hij geprobeerd ook een rol te spelen op
politiek terrein. Hij werd leider van het Verbond van Actualisten, een
antidemocratische beweging die hij in 1922 met enkele jongeren (onder
wie Alfred Haighton) oprichtte. In die functie bleek de kamergeleerde
die De Jong was echter weinig succesvol; de beweging viel al spoedig
weer uit elkaar, niet het minst door interne verdeeldheid over de te
volgen richting. De Jong wilde uiteindelijk niet de meer
radicaal-fascistische weg gaan die Haighton wenste; hij ruimde in 1926
het veld door naar het Vaderlandsch Verbond te vertrekken. In de
praktische politiek is hij sindsdien niet meer actief geweest.&lt;/p&gt;
&lt;p&gt;Zijn persoonlijk leven kenmerkte zich door een uiterste soberheid.
Tot de dood van zijn moeder in 1918 woonde hij bij haar, daarna in een
voormalig schildersatelier aan de Beeklaan in Den Haag. Behalve door
zijn slordige kledij viel hij op door zijn ascetische verschijning, die
tot in het jaar van zijn dood vrijwel dagelijks viel waar te nemen in
de Koninklijke Bibliotheek. Behalve door zijn privaatdocentschap
voorzag hij in zijn levensonderhoud door het geven van
priv&amp;eacute;-lessen in de klassieke talen. Daarnaast waren er de lezingen
en de intensieve journalistieke arbeid die zijn leven vulden. Zijn
geweldige eruditie deed hem zich bewegen op tal van gebieden van
filosofie, geschiedenis en letterkunde. Speciale belangstelling
verdient nog zijn verering voor Bilderdijk, aan wie hij nog vele
opstellen wijdde. In Bilderdijk bewonderde hij de eenzame voorganger,
die, evenals De Jong zelf, de gaven had mensen tegen de haren in te
strijken en die mede daarom, evenals De Jong, bleef steken in een Leids
privaatdocentschap.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de beknopte bibliografie&amp;euml;n bij de hierna genoemde
levensberichten door Poortman en Tenhaeff.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Coena apparata in honorem doctissimi C.H.E. de Jong&lt;/em&gt;

(Hagae Comitis, 1925); W. Kloos, 'Over dr. Karel de Jong en diens
geschrift over de Stoa', in 
&lt;em&gt;De Nieuwe Gids&lt;/em&gt;

52 (1937) II, 356-363; Alfred A. Haighton, 'Dr. De Jong zeventig
jaar!', 
&lt;em&gt;ibidem, 57&lt;/em&gt;

(1942) 325-328; J.J. Poortman, in 
&lt;em&gt;Jaarboek van de Maatschappij der Nederlandse Letterkunde te Leiden
1960-1961,&lt;/em&gt;

89-93; W.H.C. Tenhaeff, in 
&lt;em&gt;Tijdschrift voor parapsychologie&lt;/em&gt;

29 (1961) 1-14; A.A. de Jonge, 
&lt;em&gt;Crisis en critiek der democratie...&lt;/em&gt;

(Assen, 1968) passim.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

