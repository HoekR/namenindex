<biodes version="1.0">
  <fileDesc>
    <title>Offerhaus, Johannes (1892-1966)</title>
    <ref target="http://resources.huygens.knaw.nl/bwn1880-2000/lemmata/bwn1/offerhaus"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">offerhaus</idno>
    <persName><name type="geslachtsnaam">Offerhaus</name>, Johannes</persName>
    <sex value="1"/>
    <event type="birth" when="1892"/>
    <event type="death" when="1966"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Offerhaus, Johannes&lt;/strong&gt;, jurist (Assen 23-8-1892 - Siena (It.) 22-9-1966).

Zoon van Leonardus Offerhaus, vice-president van de
Arrondissementsrechtbank te Amsterdam, en Henriette Julie Dumont.
Gehuwd op 11-5-1922 met Louise Theodora Reijnvaan. Uit dit huwelijk
werden 1 dochter en 2 zoons geboren.



&lt;/p&gt;
&lt;p&gt;Deze telg uit een geslacht van predikanten, notarissen, officieren,
belastingambtenaren en een aantal hoogleraren studeerde rechten aan de
Universiteit van Amsterdam; daar promoveerde hij cum laude in 1918 op
een proefschrift over 
&lt;em&gt;Nederlandsch Internationaal Bewijsrecht.&lt;/em&gt;

Daarna oefende hij korte tijd te Amsterdam, langdurig te Rotterdam
(1921-1945) de advocatuur uit en werd expert in het assurantie- en
zeerecht. Tevens bekleedde hij belangrijke nevenfuncties. Zo was hij
vanaf 1933 lid (voorzitter van 1952-1965) van de Staatscommissie tot
voorbereiding van de te nemen maatregelen ter bevordering der
codificatie van het internationaal privaatrecht. In 1924 en 1938 bracht
hij preadviezen uit voor de Nederlandse Juristenvereniging, waarvan hij
van 1938 tot 1946 en van 1960 tot 1964 bestuurslid (in 1964:
voorzitter) was. Hechtere band met de wetenschap bleef niet uit: in
1941 kwam de benoeming tot buitengewoon hoogleraar in het burgerlijk en
handelsrecht en het faillissementsrecht aan de Economische Faculteit
van de Amsterdamse Universiteit (tot 1943). Daarop volgde in 1945 het
gewoon hoogleraarschap in het handels-en faillissementsrecht en het
internationaal privaatrecht aan de faculteit der rechtsgeleerdheid van
dezelfde universiteit. Eerst toen kwamen Offerhaus' capaciteiten
tot volle ontplooiing, met name op het terrein van het internationaal
privaatrecht (IPR). Hoewel het zee- en het verzekeringsrecht zijn
belangstelling bleven genieten, legde hij het zwaartepunt zowel van
zijn wetenschappelijk werk als van zijn organisatorische arbeid in de
bevordering van de gerechtigheid door de dienst aan het IPR. Tot het
schrijven van een magnum opus kwam hij niet, wel tot vele kortere
publikaties. Bovenal echter lag zijn verdienste in de voorbereiding en
organisatie van de zittingen van de Haagse Conferentie voor het IPR.
Met Gutzwiller en Julliot de la Morandi&amp;egrave;re wekte hij de
Conferentie na de Tweede Wereldoorlog tot nieuw leven. In 1951, 1956,
1960 en 1964 presideerde hij de 7de tot en met 10de bijeenkomst, waarop
de teksten van 14 internationale verdragen tot stand kwamen. Hoge
binnen- en buitenlandse onderscheidingen vielen hem deswege ten deel.
De Vrije Universiteit te Brussel (1962) en de Universiteit van Bern
(1963) verleenden hem eredoctoraten. Ook zijn eenmalig rechterschap ad
hoc in het Internationaal Hof van Justitie (1958) getuigde van zijn
ongewoon gezag in de internationale gemeenschap. Daarnaast bleef
Offerhaus actief op andere, vanouds hem vertrouwde, terreinen. Zo was
hij van 1946 tot 1958 voorzitter van de Raad voor de Scheepvaart, het
college dat het tuchtrecht voor de koopvaardij uitoefent, en trad hij
van 1947 tot 1955 meermalen op als voorzitter van de Nederlandse
delegatie op de bijeenkomsten van het Comit&amp;eacute; Maritime
International.&lt;/p&gt;
&lt;p&gt;Gelovig (Remonstrants) Christendom en normbesef, zelfbeheersing,
eerlijkheid en plichtsbetrachting bepaalden zijn karakter, tact,
wellevendheid en praktische zin zijn optreden. Bezonnen, helder en
evenwichtig waren zijn colleges en publikaties. Achter een onbewogen
gevel koesterde hij het ideaal van de gerechtigheid. Duidelijk
onderscheidde hij de wereld van het behoren van die van het zijn:
daarin geleek hij meer op zijn leermeester Paul Scholten dan op zijn
geliefde promotor I.H. Hijmans. Schijnbare ongevoeligheid verborg tot
oplettend luisteren in staat stellende belangstelling voor iedere
medemens. Veel uitstekende proefschriften werden onder zijn leiding
voorbereid; diepgaand heeft hij zijn leerlingen be&amp;iuml;nvloed. De in
1962 door oud-studenten opgerichte: Studiekring 'Prof.Mr. J.
Offerhaus' bevordert de mondelinge en schriftelijke
gedachtenwisseling over handelsrecht en IPR.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 'Private international law of the
Netherlands', in 
&lt;em&gt;The Yale Law Journal&lt;/em&gt;

30 (1920-1921) 109-127 en 250-279; 'Het Burgerlijk Wetboek en het
Internationaal Privaatrecht', in 
&lt;em&gt;Gedenkboek Burgerlijk Wetboek 1838-1938.&lt;/em&gt;

Onder red. van P. Scholten en E.M. Meijers (Zwolle, 1938) 687-715;
'Rechtskeuze bij internationale contracten', in 
&lt;em&gt;Nederlands Tijdschrift voor Internationaal Recht&lt;/em&gt;

1 (1953-1954) 33-57; 'Aanpassing in het IPR', in 
&lt;em&gt;Mededelingen Koninklijke Nederlandse Akademie van Wetenschappen.&lt;/em&gt;

Afd. Lett. Nr. 26: 5; 'De Haagse Conferentie voor Internationaal
Privaatrecht en de rechtsvergelijking', in 
&lt;em&gt;Liber Amicorum Baron Louis Fredericq&lt;/em&gt;

(Gent, 1966) II, 769-784.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;I. Kisch, 'Biographie de Johannes Offerhaus', en L.
Julliot de la Morandi&amp;egrave;re, 'Le professeur J. Offerhaus et
l'oeuvre de la Conf&amp;eacute;rence de droit international
priv&amp;eacute;', beide in 
&lt;em&gt;De conflictu legum. Bundel opstellen aangeboden aan Roeland Duco
Kollewijn en Johannes Offerhaus&lt;/em&gt;

(Leiden, 1962); R.P. Cleveringa, in 
&lt;em&gt;Jaarboek Koninklijke Nederlandse Akademie van Wetenschappen
1966-1967,&lt;/em&gt;

382-388.&lt;/p&gt;
&lt;p&gt;P.L. N&amp;egrave;ve&lt;/p&gt; 
&lt;dtml-var bwn_footer&gt;</text>
  </biography>
</biodes>

