<biodes version="1.0">
  <fileDesc>
    <title>Knappert, Laurentius (1863-1943)</title>
    <ref target="http://resources.huygens.knaw.nl/bwn1880-2000/lemmata/bwn1/knappert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">knappert</idno>
    <persName><name type="geslachtsnaam">Knappert</name>, Laurentius</persName>
    <sex value="1"/>
    <event type="birth" when="1863"/>
    <event type="death" when="1943"/>
    <state type="occupation">kerkhistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Knappert, Laurentius&lt;/strong&gt;, predikant en hoogleraar (Harlingen 7-7-1863 - Oegstgeest 4-6-1943).

Zoon van Jan Knappert, Ned. Hervormd kerkelijk hoogleraar, en Emilie
Charlotte van Gogh. Gehuwd sinds 5-7-1887 met Mary Mac Gillavry. Uit
dit huwelijk werden 1 zoon en 2 dochters geboren.



&lt;/p&gt;
&lt;p&gt;Knappert bracht een groot gedeelte van zijn jeugd door te Leiden,
waar hij het gymnasium bezocht en zich in 1881 liet inschrijven als
student in de theologie. Het volgend jaar zette hij zijn studie voort
aan de Universiteit van Amsterdam, waar zijn vader inmiddels hoogleraar
was geworden en legde er in 1886 het doctoraal examen af. Een jaar
later promoveerde hij cum laude bij P.D. Chantepie de la Chaussaye op
een proefschrift 
&lt;em&gt;De beteekenis van de wetenschap van het Folklore voor de
godsdienstgeschiedenis onderzocht en aan de Holda-mythen getoetst.&lt;/em&gt;

Hij was achtereenvolgens Ned. Herv. predikant te Kwadijk (1887-1889),
Dokkum (1889-1893) en Assen (1893-1902) en vervulde zijn ambtsplichten
met grote nauwgezetheid waarbij hij als pastor het meest aansloeg bij
de meer gegoeden en de intellectuelen onder zijn gemeenteleden.
Knappert zag kans wetenschappelijk actief te blijven, zijn
belangstellingssfeer onderging evenwel een verschuiving van de
godsdienst- naar de kerkgeschiedenis. In 1902 kwam het grote keerpunt
in zijn leven door zijn benoeming tot kerkelijk hoogleraar te Leiden
als opvolger van prof. J. Offerhaus; op 24 september hield hij zijn
inaugurele rede 
&lt;em&gt;De geschiedenis der Nederlandsche Hervormde Kerk en hare beteekenis
voor den aanstaanden Evangeliedienaar.&lt;/em&gt;
&lt;/p&gt;
&lt;p&gt;Knappert slaagde er niet in alle vakken die het kerkelijk
hoogleraarschap omvatte met evenveel succes te doceren; zijn kracht lag
in de praktische theologie en vooral de vaderlandse kerkgeschiedenis,
waarvan hij een der bekwaamste vertegenwoordigers zou worden. Hij
betoonde zich een vruchtbaar publicist, er verschenen van zijn hand dan
ook vele artikelen over een grote verscheidenheid van onderwerpen. In
1906 kreeg Knappert het aanbod om hoofdredacteur van 
&lt;em&gt;Het Nieuws van de Dag&lt;/em&gt;

te worden, doch na lange aarzeling zag hij van deze financieel
aantrekkelijke functie af, omdat hij dan zijn wetenschappelijke
ambities zou moeten laten varen. Wel leverde hij bijdragen aan dit
blad. In 1908 verscheen zijn uitvoerige studie 
&lt;em&gt;De opkomst van het Protestantisme in eene Noord-Nederlandsche stad.
Geschiedenis van de hervorming binnen Leiden van den aanvang tot op het
beleg.&lt;/em&gt;

Enige jaren later kwam van de persen het tweedelige standaardwerk 
&lt;em&gt;Geschiedenis der Nederlandsche Hervormde Kerk onder de Republiek en
het Koninkrijk der Nederlanden&lt;/em&gt;

(1911-1912), dat ook buiten de kring der vakgenoten vele lezers vond.
Hoewel kerkhistoricus voelde hij zich ook aangetrokken tot de profane
geschiedenis, met name die van cultuur en zeden. Zo verschenen van zijn
hand voor een breed publiek geschreven boekjes als 
&lt;em&gt;Het zedelijk leven onzer vaderen in de achttiende eeuw&lt;/em&gt;

(1910) en 
&lt;em&gt;Verloving en huwelijk in vroeger dagen&lt;/em&gt;

(1914). In 1924 publiceerde hij zijn wetenschappelijk belangrijkste
werk, een derde van zijn vaderlandse kerkgeschiedenis, maar
chronologisch eraan voorafgaand 
&lt;em&gt;Het ontstaan en de vestiging van het Protestantisme in de
Nederlanden.&lt;/em&gt;

In 1928 zag dan nog het licht 
&lt;em&gt;Godsdienstig Nederland,&lt;/em&gt;

waarin een schat aan gegevens over geschiedenis en tegenwoordige staat
van kerken en sekten was opgenomen.&lt;/p&gt;
&lt;p&gt;Uit liefhebberij was Knappert college gaan geven aan studenten
indologie over koloniale kerkgeschiedenis, waarvoor hij ook
belangstelling wist te wekken bij zijn theologische studenten. Vruchten
van deze colleges waren o.m. zijn belangrijke monografie&amp;euml;n 
&lt;em&gt;Schets van eene geschiedenis onzer handelskerken&lt;/em&gt;

(1928) en 
&lt;em&gt;Geschiedenis der Nederlandsche Bovenwindsche eilanden in de 18de
eeuw&lt;/em&gt;

(1932). In 1933 ging hij met emeritaat, maar hij bleef tot 1938
werkzaam als docent voor de indologen en als archivaris van de
academische senaat.&lt;/p&gt;
&lt;p&gt;Zijn laatste levensjaren waren moeilijk, hij moest zijn rijke
bibliotheek verkopen en met zijn echtgenote intrek nemen in een pension
te Oegstgeest. In de donkerste tijd voor zijn geliefde Nederland kwam
het einde; hij werd ter ruste gelegd op de begraafplaats bij het Groene
Kerkje te Oegstgeest.&lt;/p&gt;
&lt;p&gt;Knappert was een diep religieuze natuur, een ware christen-humanist,
die evenwel kritisch stond tegenover het vrijzinnig protestantisme van
zijn dagen; met enig recht zou men hem kunnen beschouwen als een
voorloper van het meer the&amp;iuml;stisch en dogmatisch getinte
rechts-modernisme. Knappert was zeker geen kamergeleerde, hetgeen
blijkt uit zijn grote belangstelling voor de publieke zaak. Politiek
was hij de liberale beginselen toegedaan, een lidmaatschap van de
Leidse gemeenteraad van 1918 tot september 1919 was evenwel geen
succes. Knapperts grote kracht lag in zijn werkzaamheden ten behoeve
van verschillende instellingen en verenigingen. Zo was hij curator van
de Bibliotheca Thysiana en het Stedelijk Gymnasium te Leiden, bovendien
bestuurslid (veelal voorzitter) van o.m. de Bond Heemschut, het
Algemeen Nederlands Verbond, De Maatschappij voor Reddingwezen en de
Maatschappij der Nederlandse Letterkunde. Maar aan Knappert blijft toch
bovenal de herinnering bestaan van een verdienstelijk kerkhistoricus,
die weliswaar in stijl en compositie geen hoog literair niveau
bereikte, maar toch helder en feitelijk kennis en inzicht kon
overdragen, juist bij een wijder publiek.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in de hieronder genoemde 
&lt;em&gt;Handelingen en Levensberichten.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Lindeboom, in 
&lt;em&gt;Handelingen en Levensberichten van de Maatschappij der Nederlandsche
Letterkunde te Leiden 1942-1943. Levensberichten&lt;/em&gt;

61-90; J.A.J. Barge, in 
&lt;em&gt;Jaarboekje voor geschiedenis en oudheidkunde van Leiden en
Rijnland&lt;/em&gt;

36 (1944) 61-64.&lt;/p&gt;
&lt;p&gt;S.B.J. Zilverberg&lt;/p&gt; 
&lt;dtml-var bwn_footer&gt;</text>
  </biography>
</biodes>

