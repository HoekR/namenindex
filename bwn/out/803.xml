<biodes version="1.0">
  <fileDesc>
    <title>Hudig [L.Jzn.], Dirk (1876-1973)</title>
    <ref target="http://resources.huygens.knaw.nl/bwn1880-2000/lemmata/bwn3/hudigl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hudigl</idno>
    <persName><name type="geslachtsnaam">Hudig [L.Jzn.]</name>, Dirk</persName>
    <sex value="1"/>
    <event type="birth" when="1876"/>
    <event type="death" when="1973"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hudig [L.Jzn.], Dirk&lt;/strong&gt;, directeur van de Koninklijke Nederlandsche Stoombootmaatschappij (KNSM) te Amsterdam (Rotterdam 13-10-1876 - Amsterdam 22-4-1973).

  Zoon van Louis Jacob Hudig, directeur van de Gemeentelijke
  Handelsinrichtingen te Rotterdam, en Johanna Elizabeth van
  Vollenhoven. Gehuwd op 24-3-1910 met Anna Rotgans. Uit dit
  huwelijk werden 3 zoons geboren. 
  

  
  &lt;/p&gt;
&lt;p&gt;Dirk Hudig groeide op in een milieu dat nauw was verbonden
    met de scheepvaart. Zijn vader was directeur van een van de
    voorlopers van het Gemeentelijk Havenbedrijf in Rotterdam. Het
    gezin woonde te midden van de havens, en verschillende
    familieleden waren cargadoor en/ of reder. Voor Hudig lag
    derhalve een carri&amp;egrave;re in de scheepvaart voor de hand.&lt;/p&gt;
&lt;p&gt;Na de middelbare school (het instituut-Prins, een kostschool
    in Oirschot en later in Haarlem, waar onderwijs qua niveau
    vergelijkbaar met HBS werd verzorgd en ook handelsonderwijs
    werd gegeven) volgde Hudig, zoals in die tijd gebruikelijk, een
    verdere opleiding in de praktijk van het bedrijf. Hij begon
    onderaan de ladder en was achtereenvolgens jongste bediende bij
    de cargadoors Hudig &amp;amp; Blokhuyzen (1894- 1897),
    volontair bij een cargadoor in Hamburg (1897) en voor de reders
    en cargadoors Hudig &amp;amp; Pieters werkzaam in Engeland
    (1897-1899) en Rotterdam. In 1900 werd Hudig chef van het
    Amsterdamse filiaal van Hudig &amp;amp; Pieters. Hij kwam in
    Amsterdam in contact met Ernst Heldring, een van de
    belangrijkste Amsterdamse reders. Heldring (directeur van de
    KNSM) bezorgde hem eerst een functie als assistent van de
    hoofdagent van de Java-China-Japanlijn in Hong Kong (1904-
    1907) en daarna als directiesecretaris van de KNSM. In 1916
    werd hij adjunct-directeur, en van 1917 tot 1949 was Hudig
    directeur van de KNSM.&lt;/p&gt;
&lt;p&gt;Hudig vervulde ook talrijke nevenfuncties die met de
    zeescheepvaart verband hielden. Hij was onder meer betrokken
    bij samenwerkingsverbanden tussen reders, die leidden tot de
    oprichting van de Scheepvaartvereeniging Noord in 1919, en van
    1919 tot 1925 voorzitter van deze werkgeversorganisatie, lid
    van de Loonraad (in 1920 opgericht om overleg met werknemers in
    de scheepvaart te bevorderen), bestuurslid (en in 1933
    voorzitter) van de Nederlandsche Reeders vereeniging, de
    internationale redersorganisatie Baltic &amp;amp;mp;mp;
    International Maritime Conference Organisation, bestuurslid van
    de Kweekschool voor de Zeevaart (Amsterdam), de Kon. Noord- en
    Zuidhollandsche Reddingsmaatschappij, de Amsterdamse VVV, en
    commissaris bij Radio-Holland (het bedrijf dat de
    radio-installaties op Nederlandsche zeeschepen bezit en
    beheert), de Nederlandsche Seintoestellen Fabriek (later
    onderdeel van Philips), de Nederlandsch-Indische Radio-Omroep
    en de Nederlandsche Silo, Elevator en Graanfactormaatschappij
    te Amsterdam.&lt;/p&gt;
&lt;p&gt;Belangrijk was Hudigs optreden aan het eind van de Eerste
    Wereldoorlog. Hij nam toen het initiatief tot de oprichting van
    een scheepvaartmaatschappij in Engeland, die van de Britse
    regering schepen (die de Duitsers hadden moeten afstaan) kocht.
    Met deze schepen hoopten de Nederlandse reders te kunnen
    profiteren van het gat dat in de scheepvaartmarkt was ontstaan
    door het verdwijnen van de Duitse koopvaardijvloot. Zij
    richtten daartoe een gezamenlijk bedrijf op, de Vereenigde
    Nederlandsche Scheepvaartmaatschappij. Als directeur van de
    KNSM moest Hudig echter in de crisisjaren bepaalde taken aan
    een collega overdragen, omdat hij er niet in slaagde voldoende
    bezuinigingen door te voeren in het door de crisis zwaar
    getroffen bedrijf.&lt;/p&gt;
&lt;p&gt;Hudig ontleent echter vooral zijn bekendheid aan zijn rol in
    de Tweede Wereldoorlog. De regering in Londen stelde in mei
    1940 een Nederlandsche Scheepvaart- en Handelscommissie (NSHC)
    in, die behulpzaam moest zijn bij het beheer van de
    koopvaardijvloot. Leden waren reders die toevallig in Londen
    waren; Hudig werd voorzitter. De commissie bevrachtte schepen
    voor rederijen die hun zetel hadden overgeplaatst naar New York
    of Batavia, en beheerde de schepen van de overige rederijen. De
    NSHC speelde een vitale rol bij het beheer en beleid t.a.v. de
    koopvaardij, en bij haar inzet t.b.v. de oorlogsinspanning van
    de geallieerden. Hudig werd zeer geprezen om zijn rol als
    voorzitter.&lt;/p&gt;
&lt;p&gt;Tussen de regering en de NSHC ontstonden heftige conflicten.
    De regering wilde haar greep op de koopvaardij versterken, en
    streefde bovendien voor de bemanning een vorm van
    medezeggenschap in het beheer na. De reders verzetten zich fel
    tegen deze beperking van hun eigen invloed. Zij vreesden ook na
    de oorlog aan betekenis in te boeten, en meenden met hun verzet
    op de bres te staan voor alle ondernemers in het naoorlogse
    Nederland. Zij zagen in de plannen van de regering een
    indicatie voor het naoorlogse beleid van de overheid tegenover
    het bedrijfsleven, en Hudig speelde als voorzitter van de NSHC
    in dit conflict uiteraard een belangrijke rol.&lt;/p&gt;
&lt;p&gt;Uiteindelijk werden geen beslissingen genomen die gevolgen
    hadden voor de naoorlogse situatie, maar de regering nam in
    1944 wel het beheer over de koopvaardij tijdens de oorlog in
    eigen hand. De rol van de NSHC liep ten einde; Hudig werd
    voorzitter van de Raad voor de Koopvaardij, een adviesorgaan
    van de regering. De naoorlogse omstandigheden dwongen Hudig nog
    enkele jaren aan te blijven als directeur van de KNSM, hoewel
    hij al in 1940 had willen aftreden.&lt;/p&gt;
&lt;p&gt;Hudig wordt algemeen afgeschilderd als een praktisch
    ingestelde werker, weliswaar rechtlijnig maar energiek, die
    goed met mensen kon omgaan. Een man met een zekere 'bonhommie',
    maar geen intellectueel denker die grote lijnen uitzet.
    Heldring was in dit opzicht bij de KNSM zijn meerdere. In de
    opvattingen van Hudig komt de invloed van Heldring duidelijk
    naar voren. In de crisisjaren verzette Hudig zich in de
    redervereniging fel tegen steun van de regering aan
    noodlijdende bedrijven; ook Heldring was daartegen. Tegenover
    deze conservatieve houding staat de deelneming van Hudig aan de
    'progressieve' Loonraad in 1920, ongetwijfeld met medeweten en
    goedvinden van Heldring. Wellicht sproot Hudigs lidmaatschap
    voort uit zijn voorzitterschap van de Scheepvaartvereeniging
    Noord; het was bovendien een mogelijkheid om de zaken in de
    gaten te houden. De Loonraad verdween echter al snel weer. Ook
    in de oorlogsjaren toonde Hudig zich de exponent van de
    conservatieve Nederlandse reders. Alom echter was er waardering
    voor zijn rol als NSHC-voorzitter. Hudig ontving voor zijn vele
    activiteiten op het gebied van de scheepvaart in 1952 de De
    Ruyter-medaillle in goud, een slechts zelden uitgereikte
    onderscheiding. Na een Nederlandse koninklijke onderscheiding
    in 1946 werd hij in 1948 honorary knight commander of the order
    of the British Empire, hetgeen hem in Engeland, en onder de
    Nederlandse reders, de erenaam 'Sir Dirk' opleverde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief is er wel, lokatie niet bekend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen o.a. in 
    &lt;em&gt;Economisch-Statistische Berichten.&lt;/em&gt;

    'Herinneringen' [S.l., ca. 1955. 2 dl.]. In gestencilde vorm
    onder berusting familie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag van het ontstaan der Nederlandsche Scheepvaart
  &amp;amp;mp;mp; Handelcommissie te Londen en van hare werkzaamheden
  gedurende de periode van 10 Mei tot 24 Juni 1940.&lt;/em&gt;

  Vervolg o.d.t.: 
  &lt;em&gt;Nederlandsche Scheepvaart en Handelscommissie [D. Hudig,
  voorz.j: notulen harer vergaderingen over de periode Juli en
  Augustus 1940-Juli 1944&lt;/em&gt;

  [Londen, 1942-1945. 25 dl. en 2 registers]. 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie regeringsbeleid 1940 - 1945&lt;/em&gt;

  ('s-Gravenhage, 1949) 3c, 264-271; W.M. Zappey, 'Dirk Hudig L.
  Jzn. Levensschets van een Amsterdamse reder', in 
  &lt;em&gt;Economisch-Historisch Jaarboek&lt;/em&gt;

  31 (1967) 3-40; Levensbericht in 
  &lt;em&gt;Economisch- en Sociaal-Historisch Jaarboek&lt;/em&gt;

  7 (1974) 351-353; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1979) IX, passim; K.W.L. Bezemer, 
  &lt;em&gt;Geschiedenis van de Nederlandse koopvaardij in de Tweede
  Wereldoorlog&lt;/em&gt;

  (Amsterdam [etc.], 1986. 2 dl.).&lt;/p&gt;
&lt;p&gt;A.H. Flierman&lt;/p&gt; 
&lt;dtml-var bwn_footer&gt;</text>
  </biography>
</biodes>

