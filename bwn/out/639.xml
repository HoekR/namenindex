<biodes version="1.0">
  <fileDesc>
    <title>Haagsma, Sjoerd Epco (1852-1916)</title>
    <ref target="http://resources.huygens.knaw.nl/bwn1880-2000/lemmata/bwn2/haagsma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haagsma</idno>
    <persName><name type="geslachtsnaam">Haagsma</name>, Sjoerd Epco</persName>
    <sex value="1"/>
    <event type="birth" when="1852"/>
    <event type="death" when="1916"/>
    <state type="occupation">werktuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HAAGSMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haagsma, Sjoerd Epco&lt;/strong&gt;, werktuigkundig ingenieur (Leeuwarden 18-10-1852 - Utrecht 14-1-1916).

Zoon van Age Theodorus Haagsma, notaris, en Dieuwke Feenstra. Gehuwd op
16-10-1883 met Jacoba Sophia de Back. Uit dit huwelijk werd 1 zoon
geboren.

&lt;img src=&amp;quot;images/HAAGSMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Haagsma, Sjoerd Epco&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Haagsma ging, na het doorlopen van de HBS te Leeuwarden waar hij
opviel door zijn aanleg voor wis- en natuurkunde, naar de
Polytechnische School te Delft, waar hij in 1877 het diploma van
werktuigkundig ingenieur behaalde. Aansluitend deed hij nog een jaar
praktisch werk als metaalbewerker in Engeland en Duitsland. Terug in
Nederland werkte hij korte tijd bij de Hollandsche IJzeren
Spoorwegmaatschappij, maar in 1879 stapte hij over naar de Maatschappij
tot Exploitatie van Staatsspoorwegen (SS) als adjunct-ingenieur, waar
hij geplaatst werd aan het centraal bureau in Utrecht en in 1881 aan de
centrale werkplaats, te Zwolle. Na een kort verblijf aan de andere
centrale werkplaats te Tilburg, werd hij in 1890 teruggeroepen naar
Utrecht als chef van de technische afdeling en werd hij daarmee de
eerste assistent van de chef van tractie J.W. Stous Sloot. Het SS-net
kende in die dagen een grote uitbreiding door het overnemen van de
lijnen van de Rijnspoor. Veel materieel moest worden aangeschaft,
waarvoor Stous Sloot de ontwerpen maakte, maar waarbij hij het
detailwerk steeds meer overliet aan zijn assistent.&lt;/p&gt;
&lt;p&gt;Toen Stous Sloot in 1896 gepensioneerd werd, was Haagsma zijn
aangewezen opvolger. Met de titel hoofdingenieur-werktuigkundige, chef
van tractie en materieel, was hij nu verantwoordelijk voor alle rollend
materieel, werkplaatsen en machines van de SS. In hetzelfde jaar werd
hij ook commissaris van Werkspoor. De sneltreinlocomotieven die Haagsma
in 1898-1899 samen met Beyer, Peacock &amp;amp; Co te Manchester ontwierp,
volgden uiterlijk de lijnen van die van zijn voorganger, maar waren
aanmerkelijk zwaarder en sterker om te kunnen voldoen aan de hogere
eisen die het spoorwegverkeer stelde. Een volgend, nog sterker en
groter type, dat in 1900 op de baan kwam, was echter geen succes door
de onrustige loop. Deze machines waren ontworpen voor de mailtreinen
Vlissingen-Berlijn, die door de SS tot Boxtel gereden werden. Deze, en
de andere internationale treinen via Venlo en Emmerik, werden
voortdurend zwaarder, en ook de snelheid waarmee gereden moest worden,
werd steeds hoger gesteld, zodat een sterkere locomotief dringend nodig
was. Daarom stelde Haagsma in 1909 de specificatie op voor een
sneltreinmachine met drie gekoppelde assen en vier cilinders; het
detailwerk werd gedaan door zijn assistent F. Westendorp. Zo ontstond
het SS-type 700 (NS serie 3700), de 'standaard'-locomotief van
de Nederlandse Spoorwegen (NS) tot na de Tweede Wereldoorlog. Door de
uitrusting van deze machines met vier cilinders werd een zodanig
uitgebalanceerd drijfwerk verkregen dat de op het spoor uitgeoefende
krachten aanmerkelijk minder waren dan bij locomotieven met twee
cilinders. Zo kon de statische asbelasting verhoogd worden, waardoor de
trekkracht aanzienlijk groter werd. Ook voor het op gang komende
Limburgse kolenvervoer waren zeer sterke machines nodig, die onder
Haagsma's supervisie werden ontworpen. Het forensenverkeer maakte
eveneens locomotieven van een nieuw type nodig. Al deze machines waren
zeer succesvol en bleven tot het einde van het stoomtijdperk bij de NS
in dienst. Waar mogelijk plaatste Haagsma zijn orders bij de
Nederlandse industrie; zo werd Werkspoor al vrijwel direct betrokken
bij de bouw van de serie 700 en bouwde de Machinefabriek
'Breda' een aantal kleine rangeerlocomotieven. De werkplaatsen
hadden zijn bijzondere aandacht; grote uitbreidingen kwamen in Tilburg
v&amp;oacute;&amp;oacute;r 1914 tot stand, en op zijn initiatief werden aldaar
sinds 1898 ook locomotieven nieuw gebouwd. Het wagenpark van de SS werd
in de jaren van zijn bewind vrijwel verdubbeld, terwijl vele nieuwe
types werden ingevoerd. Ook bij het ontwerpen en bouwen van een nieuwe
koninklijke trein was hij actief betrokken.&lt;/p&gt;
&lt;p&gt;Haagsma was een bescheiden, nuchtere Fries, kalm blijvend onder alle
omstandigheden. Hij bezat de gave veel aan zijn ondergeschikten te
delegeren en hun een grote vrijheid van handelen toe te staan, zonder
daarbij echter zelf het overzicht te verliezen. Kort v&amp;oacute;&amp;oacute;r
zijn pensionering overleed hij.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Proeven met remmen, genomen in 1899 bij de Maatschappij
tot Exploitatie van Staatsspoorwegen', in 
&lt;em&gt;De Ingenieur&lt;/em&gt;

15 (1900) 735-741.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. van Egmond, 
&lt;em&gt;ibidem&lt;/em&gt;

31 (1916) 203-205.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;De Ingenieur&lt;/i&gt; 31 (1916) 204.&lt;/p&gt;




&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

