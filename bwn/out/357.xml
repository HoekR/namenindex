<biodes version="1.0">
  <fileDesc>
    <title>Cuijpers, Josephus Theodorus Joannes (1861-1949)</title>
    <ref target="http://resources.huygens.knaw.nl/bwn1880-2000/lemmata/bwn3/cuijpersjtj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cuijpersjtj</idno>
    <persName><name type="geslachtsnaam">Cuijpers</name>, Josephus Theodorus Joannes</persName>
    <sex value="1"/>
    <event type="birth" when="1861"/>
    <event type="death" when="1949"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/CUIJPERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cuijpers, Josephus Theodorus Joannes&lt;/strong&gt;

  (bekend onder de naam &lt;b&gt;Jos Cuypers&lt;/b&gt;), architect (Roermond 10-6-1861 - Meerssen 20-1-1949).

  Zoon van Petrus Josephus Hubertus Cuijpers (bekend onder de naam
  Cuypers), architect, en Antoinette Catharine Th&amp;eacute;r&amp;egrave;se
  Alberdingk (door naamstoevoeging bij KB van 20-1-1834 nr. 56
  gewijzigd in Alberdingk Thijm). Gehuwd op 2-9-1889 met Delphine
  Marie Clara Antonie Povel. Uit dit huwelijk werden 3 zoons en 2
  dochters geboren.
  
&lt;img src=&amp;quot;images/CUIJPERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cuijpers, Josephus Theodorus Joannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jos Cuypers volgde zijn middelbare opleiding aan de bekende
    rooms-katholieke kostschool in Rolduc, waarna hij verder ging
    studeren aan de Polytechnische School te Delft. In vier jaar
    tijd behaalde hij daar zowel het diploma voor bouwkundig als
    voor civiel ingenieur. Na een jaar praktijk en een studiereis
    van zeven maanden, die hem door een groot deel van Europa
    voerde, trad hij in 1885 bij het bureau van zijn vader in
    dienst. Zijn taak daar was vooral het bestekklaar maken van de
    door zijn vader opgestelde plannen. Het eerste gebouw waaraan
    hij op deze manier meewerkte is de St. Jozefskerk te Groningen
    (1885). In 1888 ontwierp hij zelfstandig zijn eerste kerk in
    Nes aan de Amstel. Bij de inwijding van dit gebouw in 1891 kwam
    hij in contact met de Haarlemse vicaris-generaal en latere
    bisschop A.J. Callier. Dit is waarschijnlijk de aanleiding
    geweest dat hij in 1893 werd belast met de bouw van een nieuwe
    kathedraal in Haarlem, waarvan de bouw werd begonnen in 1895.
    In 1890 volgde hij zijn vader op als docent aan de
    Kunstnijverheidsschool verbonden aan het Rijksmuseum. Daarnaast
    bekleedde hij ook andere onderwijsfuncties.&lt;/p&gt;
&lt;p&gt;In 1900 verliet hij het bureau van zijn vader en associeerde
    hij zich met de architect Jan Stuyt (1868 - 1934), een
    verbintenis die tot 1908 zou duren. Gedurende die tijd bleef
    hij ook betrokken bij de ontwerpen van zijn vader. Naast zijn
    werk als architect was hij ook publicistisch actief, terwijl
    hij ook talrijke bestuurlijke functies vervulde, o.a. bij de
    kunstkring De Violier, het Sint-Bernulphusgilde en de
    Nederlandsche Bond van Architecten.&lt;/p&gt;
&lt;p&gt;Gedurende de eerste periode van zijn loopbaan (1885 - 1900),
    toen hij nog werkte bij zijn vader en een eigen praktijk begon
    op te bouwen, toonde Cuypers zich nog een volbloed neogoticus.
    Hoe groot zijn aandeel in de ontwerpen van zijn vader was is
    moeilijk te zeggen. In diens werken uit die tijd moeten
    verschillende elementen van Joseph afkomstig zijn. Anderzijds
    sluiten de werken die Joseph in die zelfde tijd zelfstandig
    ontwierp, duidelijk bij die van zijn vader aan. De eerste door
    Joseph zelfstandig ontworpen kerk, in Nes aan de Amstel, is een
    kruisbasiliek met grote vierkante middentoren. Dit type is
    ontleend aan de St. Augustinus te Nijmegen, die Cuypers sr. in
    1884 ontwierp. De door Joseph ontworpen St. Jozef te Enschede
    (1894) is sterk verwant aan de gelijknamige kerk in Groningen
    van Cuypers sr., bij welker bouw Joseph ten nauwste betrokken
    was. Het werk van vader en zoon vormt in deze tijd een bijna
    onverbrekelijke eenheid. Hun beider idee&amp;euml;n staan in
    voortdurende wisselwerking met elkaar. Wel kan men bij de zoon
    geleidelijk een neiging zien optreden tot versobering en
    sterkere accentuering van het gesloten wandvlak, in
    tegenstelling tot de gelede wandbehandeling, waarnaar de
    voorkeur van vader Cuypers uitging. Dit bracht hem ertoe zich
    in toenemende mate door de vroegste vormen der gotiek en het
    romaans te laten inspireren.&lt;/p&gt;
&lt;p&gt;Zijn verdere ontwikkeling is zeer goed na te gaan aan de
    hand van zijn belangrijkste kerkelijke werk, de St.
    Bavokathedraal te Haarlem. De bouw hiervan kwam in drie fasen
    tot stand: het priesterkoor werd gebouwd in 1895-1898, transept
    en schip in 1902- 1906 en de torens in 1927-1928. Gedurende
    deze perioden zijn de plannen herhaaldelijk gewijzigd. Een
    belangrijke inspiratiebron moet de door Cuypers sr. ontworpen
    Amsterdamse St. Willibrordus buiten de Veste (begonnen 1864)
    zijn geweest. Opmerkelijk is dat de vroegste ontwerpen voor de
    kathedraal vooral invloeden vertonen van de oudere werken van
    Cuypers sr. Dit kan ermee samenhangen dat deze zich juist in
    zijn vroege werk sterk door kathedraalarchitectuur liet
    inspireren. Bij de verdere planontwikkeling zien we enerzijds
    een grotere aansluiting bij de contemporaine werken van zijn
    vader, waaraan hij immers zelf meewerkte, en ten slotte een
    steeds groter wordende zelfstandigheid. De in 1898 voltooide
    koorpartij was in hoofdzaak gotisch van opzet, al zijn ook
    belangrijke elementen aan het romaans ontleend. In het gedeelte
    dat tot stand kwam na 1902 zijn vele andere elementen aan te
    wijzen, Byzantijnse en Moorse motieven, elementen uit de art
    nouveau, terwijl ook invloeden van het werk van H.P. Berlage te
    bespeuren zijn. Bij vergelijking van het oudste stuk met het
    nieuwere gedeelte blijkt de sterkere nadruk op de ongelede muur
    heel duidelijk. Ook de plannen voor de torens zijn
    herhaaldelijk gewijzigd. Talrijk zijn de ontwerpen voor de
    torenbekroningen. Niets daarvan werd uitgevoerd, de torens
    werden uiteindelijk vlak afgedekt.&lt;/p&gt;
&lt;p&gt;De vernieuwingen in de vormgeving van de kathedraal na 1902,
    zijn stellig mede een gevolg van de associatie met Jan Stuyt,
    een architect met een sterk eclectische inslag. Men neemt
    veelal aan dat Stuyt als de krachtigste persoonlijkheid het
    sterkst zijn stempel op de gemeenschappelijk ontworpen gebouwen
    heeft gedrukt. E&amp;eacute;n der eerste werken van het tweemanschap
    waarin Cuypers waarschijnlijk het grootste aandeel had, was de
    in 1900/1901 gebouwde St. Laurentius in Ginneken, een
    monumentalere en versoberde versie van de kerk van Nes. Het
    streven naar een grotere overzichtelijkheid van de kerkruimte
    kwam o.a. tot uiting in de Byzantijns ge&amp;iuml;nspireerde St.
    Jacobus in 's-Hertogenbosch (1905), vermoedelijk in de eerste
    plaats een conceptie van Stuyt.&lt;/p&gt;
&lt;p&gt;In &amp;eacute;&amp;eacute;n van Cuypers' eerste grotere kerken,
    ontworpen na be&amp;euml;indiging van de associatie met Stuyt, de
    St. Quirimus van Halsteren (1911), ziet men hem pogen om,
    uitgaande van een romaanse vormgeving, tot een eigentijdse
    schepping te komen. De centraalbouw blijft hem boeien: tezamen
    met zijn zoon Pierre brengt hij in korte tijd drie monumentale
    koepelkerken tot stand: in Dongen (1918-1921), Bussum
    (1919/1920) en Beverwijk (1922- 1924). Opvallend is dat de
    moeilijke combinatie van koepel en nevenruimten pas in de
    laatste kerk op een bevredigende wijze is opgelost. In zijn
    latere kerkelijke werk sluit hij zich meestal weer aan bij het
    gebruikelijke basikale kerktype, dat hij soms wat moderner dan
    weer wat traditioneler toepast. Van zijn latere kerken
    verdienen nog vermelding de in vrije romaniserende vormen
    opgetrokken kerk van Rijssen (1923-1925) en de fraaie
    mergelstenen kerk van Schimmert (1924), waarin o.a. de barokke
    vensters opvallen.&lt;/p&gt;
&lt;p&gt;Zijn belangrijkste profane werk is de Effectenbeurs in
    Amsterdam (l 909- 1912). Juist door haar ligging naast Berlages
    koopmansbeurs is Cuypers' schepping daarmee veelal in
    ongunstige zin vergeleken. Dit is echter niet volkomen
    rechtvaardig. Beide architecten gingen van tegengestelde
    principes uit. Berlage maakte de wensen van zijn opdrachtgevers
    en de praktische bruikbaarheid van zijn gebouw ondergeschikt
    aan zijn architectonische beginselen. Cuypers daarentegen
    poogde aan de opvattingen en wensen van zijn opdrachtgevers
    architectonisch gestalte te geven en koos voor een vormgeving
    van overwegend classicistische signatuur en een strak
    symmetrische opbouw. De klassieke vormen worden overigens zeer
    vrij gehanteerd, terwijl de zeer verzorgde decoratie dikwijls
    verrassend werkt. Ander profaan werk uit dezelfde periode toont
    veelal vergelijkbare classicistische vormen, een enkele keer
    met wat barokke trekken (Amsterdam, St. Ignatiuscollege, 1909).
    Zijn latere profane werk is soberder van opzet en vertoont
    invloeden van Berlage en vooral K.P.C, de Bazel (Roermond,
    Bisschoppelijke Kweekschool, 1919).&lt;/p&gt;
&lt;p&gt;Ook als restauratiearchitect heeft Cuypers van zich doen
    spreken. Gebouwen die door hem werden gerestaureerd, zijn o.a.
    Oldenzaal, St. Plechelmus (1891), Heerlen, St. Pancratius
    (1901-1903), Meerssen, basiliek, restauratie en vergroting
    (1937). Geleidelijk maakte hij zich los van de in sterke mate
    op reconstructie gerichte opvattingen van zijn vader, zonder
    overigens te vervallen in de nieuwe dogmatiek van het aanvullen
    van verdwenen onderdelen in eigentijdse vormen. Hij maakte deel
    uit van verschillende rijkscommissies op het gebied der
    monumentenzorg. Maar ook het terrein van de stedebouw had
    eveneens zijn aandacht. Hij ontwierp uitbreidingsplannen voor
    Maastricht en Roermond, waarvan overigens slechts weinig werd
    uitgevoerd. In 1922 hield hij een voordracht over stedebouw aan
    de Parijse Sorbonne.&lt;/p&gt;
&lt;p&gt;Jos Cuypers kan men het beste karakteriseren als een
    zoekende geest, een eclecticus en een overgangsfiguur. In
    vergelijking tot het werk van zijn vader, die met vaste hand en
    vanuit een onwankelbare levensovertuiging te werk ging, heeft
    dat van Jos iets onzekers. Dat ligt niet alleen aan zijn
    andersgeaarde persoonlijkheid, maar ook aan de tijd waarin hij
    leefde, die immers grote, dikwijls revolutionaire veranderingen
    op architectonisch gebied te zien gaf. Cuypers' artistiek
    credo, dat hij herhaaldelijk in woord en geschrift naar voren
    heeft gebracht, was dat vernieuwing nodig was, maar steeds op
    basis van de traditie, dus evolutionair in plaats van
    revolutionair. Dit verklaart het bij hem zo opvallende
    eclecticisme en ook de voortdurende wijzigingen waaraan hij
    zijn plannen onderwierp. Dit alles neemt niet weg dat hij een
    aantal zeer overtuigende werken tot stand heeft gebracht. Zijn
    Haarlemse St. Bavo neemt tussen de in die tijd gebouwde
    kathedralen een ereplaats in. Bij al zijn werk wordt men
    getroffen door zijn grote materiaalkennis en zorg voor het
    detail. Nu in de architectuurgeschiedenis de blik niet langer
    eenzijdig wordt gericht op een beperkt aantal min of meer
    revolutionaire vernieuwers, maar ook andere figuren aan bod
    komen, kan ook het omvangrijke en veelzijdige oeuvre van een
    architect als Jos Cuypers de aandacht krijgen die het
    verdient.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Tekeningenarchiefen correspondentie in
  Documentatiecentrum voor de Nederlandse Bouwkunst te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Van hedendaagsche bouwkunst in 't algemeen en de kathedraal
    van Sint Bavo in 't bijzonder', in 
    &lt;em&gt;Van onzen tijd 1&lt;/em&gt;

    (1906-1907) I, l - 16, 100-116.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jan Stuyt [et al.], 'Joseph Cuypers', in 
  &lt;em&gt;Van bouwen en sieren 2&lt;/em&gt;

  (1931) 161 - 167 met uitvoerige fotoreportage; Gerard Brom, 
  &lt;em&gt;Herleving van de kerkelike kunst in katholiek Nederland&lt;/em&gt;

  (Leiden, 1933); J. Klijnen, 'Herinneringen aan Joseph Cuypers',
  in 
  &lt;em&gt;Katholiek Bouwblad&lt;/em&gt;

  16 (1948-1949) 121 - 125; H. Thunnissen, in 
  &lt;em&gt;Bouw&lt;/em&gt;

  4 (1949) I, 146-149; 'Ter herinnering aan ir. J.Th. Cuypers', in 
  &lt;em&gt;Het Gildeboek&lt;/em&gt;

  32 (1950) an. II en III, 25-30; P.J. Conijn, G.S. Hoogewoud, '75
  jaar St. Bavo', in 
  &lt;em&gt;Haerlem. Jaarboek 1972,&lt;/em&gt;

  53-90; H.P.R. Rosenberg, 
  &lt;em&gt;De 19de-eeuwse kerkelijke bouwkunst in Nederland&lt;/em&gt;

  ('s-Gravenhage, 1972); Pauline Houwink, 'Jan Stuyt (1868-1934) en
  de vernieuwing van de kerkelijke bouwkunst', in 
  &lt;em&gt;Archief voor de geschiedenis van de katholieke kerk in
  Nederland&lt;/em&gt;

  21 (1979) 25 - 62; C. Fanelli, 
  &lt;em&gt;Moderne architectuur in Nederland&lt;/em&gt;

  ('s-Gravenhage, 1978).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 328.
&lt;/p&gt;

&lt;p&gt;A.J. Looyenga&lt;/p&gt; 
&lt;dtml-var bwn_footer&gt;</text>
  </biography>
</biodes>

