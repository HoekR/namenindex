<biodes version="1.0">
  <fileDesc>
    <title>Kaas, Jacobus (1898-1972)</title>
    <ref target="http://resources.huygens.knaw.nl/bwn1880-2000/lemmata/bwn4/kaas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kaas</idno>
    <persName><name type="geslachtsnaam">Kaas</name>, Jacobus</persName>
    <sex value="1"/>
    <event type="birth" when="1898"/>
    <event type="death" when="1972"/>
    <state type="occupation">beeldhouwer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KAAS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kaas, Jacobus&lt;/strong&gt;, beeldhouwer (Amsterdam 4-8-1898 - Amsterdam 4-10-1972). Zoon van Marcus Kaas, koopman in oude metalen, en Rachel van
  Moppes. Gehuwd op 31-10-1923 met Anna Elisabeth Johanna de Mooij,
  schrijfster (pseudoniem Eva Raedt-de Canter). Uit dit huwelijk
  werd 1 dochter geboren. Na echtscheiding (2-3-1932) gehuwd op
  16-1-1936 met Marguerite Brandon, vertaalster.
  
&lt;img src=&amp;quot;images/KAAS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kaas, Jacobus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jaap Kaas kwam uit een vrijzinnig joods milieu. Hij werd
    geboren in de Amsterdamse Jodenbuurt, waar zijn familie groot
    was geworden in de handel in oud ijzer. In 1900 verhuisde hij
    met zijn ouders, broer en zuster naar Antwerpen. Hier zou de
    Zoo de grote passie van zijn jeugd worden. In deze dierentuin
    raakte Jaap spelenderwijs vertrouwd met de uiterlijke
    verschijningsvorm en gedragingen van de dieren. Hij werd er
    ge&amp;iuml;nspireerd door de Antwerpse dierkunstenaars en ging nog
    voor zijn tiende jaar boetseren en tekenen in de Zoo. Van 1910
    tot 1914 werkte Jaap Kaas op de Koninklijke Academie van
    Schoone Kunsten, waar hij zich ontpopte als een zeer ijverige
    en begaafde leerling. Tijdens het beleg van Antwerpen, in de
    late zomer van 1914, ontvluchtte de familie Kaas de stad om
    zich voorgoed in Amsterdam te vestigen. Daar studeerde Jaap van
    1914 tot 1920 aan de Rijksacademie van Beeldende Kunsten als
    een van de eerste leerlingen van J. Bronner, hoogleraar in de
    beeldhouwkunst.&lt;/p&gt;
&lt;p&gt;Na zijn academietijd leidde Kaas aanvankelijk, tot eind
    1924, een zwervend bestaan. In dienst van Monumentenzorg werkte
    hij mee aan restauratieprojecten in het gehele land. Ook voerde
    hij opdrachten uit ter versiering van de gevels van de vele
    nieuwe gebouwen die na de Eerste Wereldoorlog in Amsterdam
    verrezen, zoals het Tuschinski Theater in 1920 en het Koloniaal
    Instituut in 1922. Van 1925 tot 1936 behoorde Kaas tot het
    groepje beeldhouwers dat in samenwerking met de architecten van
    de Amsterdamsche School, en betaald uit het gemeentelijk
    steunkrediet, de stad voorzag van anoniem bouwbeeldhouwwerk.
    Daarnaast was hij als toegepast kunstenaar actief, onder andere
    met het ontwerpen van gebruiksgrafiek en speelgoed. Om in het
    onderhoud van zijn gezin te voorzien, gaf Kaas in deze periode
    tevens teken- en boetseerlessen aan verschillende scholen in de
    hoofdstad. Niettemin waren het jaren van armoede en tegenslag,
    die hem tot een stille, teruggetrokken man maakten. Ten slotte
    ging ook zijn huwelijk te gronde aan de huiselijke zorgen en
    spanningen. Dat het vrije werk van Kaas ontstond in Artis was
    dan ook geen toeval. Hier vond deze eenzame kamerbewoner de
    dieren die hem inspireerden en raakte hij bevriend met
    oppassers en leden van de staf. Op den duur gold hij zelfs als
    'de beeldhouwer van Artis'.&lt;/p&gt;
&lt;p&gt;In 1936 kreeg Jaap Kaas eindelijk een vaste aanstelling als
    leraar in het beeldhouwen, boetseren en gipsbewerken aan het
    Instituut voor Kunstnijverheidsonderwijs in Amsterdam. Ook in
    zijn priv&amp;eacute;-leven ging het hem beter: in hetzelfde jaar
    hertrouwde hij. Dit relatieve geluk kon slechts duren tot de
    Tweede Wereldoorlog. Enkele maanden na de Duitse inval werd hij
    namelijk op grond van zijn joodse afkomst uit zijn
    leraarsfunctie ontheven. Kaas toonde zich allerminst een
    weerloos slachtoffer van de Duitse bezetter. Aan de vooravond
    van de Februaristaking van 1941 leverde hij strijd met een
    nationaal-socialistische knokploeg voor de deuren van de
    ijssalon 'Koco' in de Rijnstraat en raakte daarbij ernstig
    gewond. In december 1941 nam hij de leiding op zich van een
    speciaal opgerichte joodse kunstnijverheidsschool, waaraan ook
    andere bekende lotgenoot-kunstenaars hun krachten gaven. De
    Middelbare Joodsche Kunstnijverheidsschool 'W.A. van Leer'
    bestond slechts anderhalf jaar, maar vormt een goed voorbeeld
    van de wijze waarop van joodse zijde gepoogd werd het moreel
    hoog te houden. In de zomer van 1943 werd de school gesloten,
    waarop, na veel omzwervingen, voor de rusteloze Kaas en zijn
    vrouw een moeilijke onderduikperiode in Rotterdam volgde.&lt;/p&gt;
&lt;p&gt;Na de bevrijding wijdde Jaap Kaas zich opnieuw met overgave
    aan het kunstonderwijs. Van 1946 tot 1963 was hij docent
    tekenen en beeldhouwkunst aan de Rotterdamse Academie van
    Beeldende Kunsten en Technische Wetenschappen, ofschoon hij
    woonachtig bleef te Amsterdam. Tevens voerde hij enkele grote
    opdrachten uit, zoals de oorlogsmonumenten voor Edam in 1949 en
    Bilthoven in 1958. Verder was Kaas bijzonder actief in het
    verenigingsleven. In het conflict tussen de abstracten en
    figuratieven binnen de Nederlandse Kring van Beeldhouwers
    speelde hij, als secretaris van de ballotagecommissie, een
    hoofdrol aan de zijde van de behoudende stroming. Teleurgesteld
    over de afbrokkeling van eensgezindheid en collegialiteit trok
    Kaas zich op den duur overal uit terug. Als een solitair leefde
    hij de laatste tien jaar van zijn leven, bouwend en schavend
    aan de beelden die niemand te zien kreeg. Toen hij op 74-jarige
    leeftijd overleed, was hij, als mens en als kunstenaar, in de
    vergetelheid geraakt.&lt;/p&gt;
&lt;p&gt;Jaap Kaas is bij uitstek een beeldhouwer en tekenaar van
    dieren geweest. Hij was een uitnemend kenner van de dierlijke
    anatomie, en het skelet speelt een grote rol in zijn werk. In
    de uiterlijke verschijningsvorm van de dieren lag voor hem de
    karakteristiek van hun wezen besloten. Door zich te beperken
    tot de exacte weergave trachtte hij het innerlijk leven van de
    dieren uit hun vormen naar boven te halen. Daarmee overschreed
    hij de grens van het pure realisme en bereikte hij een realisme
    dat leidde tot de expressie van de symboliek die de lichamen
    van de dieren in zich bergen. In zijn dierkunst komen begrippen
    als eenzaamheid, hartstocht en wil tot bescherming tot leven.
    Als beeldhouwer werd hij be&amp;iuml;nvloed door het romantisch
    naturalisme van de Belgische dierkunstenaars - vooral Rembrandt
    Bugatti - en de pathetische, stilerende vormentaal van Joseph
    Mendes da Costa. In zijn getekende portretten van dieren en
    mensen en in zijn stillevens met skeletten van vergane zaken
    toont hij verwantschap met de schilders van het Magisch
    Realisme, zoals Dick Ket, Raoul Hynckes en Carel Willink.&lt;/p&gt;
&lt;p&gt;Plichtsbesef en academisme typeerden Kaas' leraarschap.
    Naast een gedegen aanpak van het ambachtelijke gedeelte
    besteedde hij eveneens veel aandacht aan de 'inhoud' van het
    beeld. Hij was niet alleen een compleet docent, maar stelde
    zich ook open voor de persoonlijke problemen van zijn
    leerlingen. Nog meer dan zijn grote inzet en encyclopedische
    kennis zal dit ertoe hebben bijgedragen dat Jaap Kaas door zijn
    leerlingen op handen gedragen werd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J. Kaas in het Rijksbureau voor
  Kunsthistorische Documentatie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Oeuvre-catalogus: beelden, tekeningen, Artis-oorkonden,
    boekversiering en gebruiksgrafiek' in het onder L genoemde werk
    van Jan Teeuwisse, 142-150.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Bibliografie van publikaties over Jaap Kaas in Jan
  Teeuwisse, 
  &lt;em&gt;Leven en werk van beeldhouwer-tekenaar Jaap Kaas&lt;/em&gt;

  (Utrecht, 1987) 151-153.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jan
  Teeuwisse, 
  &lt;em&gt;Leven en werk van beeldhouwer-tekenaar Jaap Kaas&lt;/em&gt;

  (Utrecht, 1987) 58 [Kaas in de oude roofdierengalerij van Artis, omstreeks 1920].&lt;/p&gt;



&lt;p&gt;J.B.J. Teeuwisse&lt;/p&gt; 
&lt;dtml-var bwn_footer&gt;</text>
  </biography>
</biodes>

