<biodes version="1.0">
  <fileDesc>
    <title>Kief, Carl Friedrich (1908-1976)</title>
    <ref target="http://resources.huygens.knaw.nl/bwn1880-2000/lemmata/bwn4/kief"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kief</idno>
    <persName><name type="geslachtsnaam">Kief</name>, Carl Friedrich</persName>
    <sex value="1"/>
    <event type="birth" when="1908"/>
    <event type="death" when="1976"/>
    <state type="occupation">journalist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kief, Carl Friedrich&lt;/strong&gt;, (pseudoniem o.a. &lt;b&gt;K.F. de Leeuw&lt;/b&gt;, &lt;b&gt;Charles F. Philips&lt;/b&gt; en &lt;b&gt;Bram Korper&lt;/b&gt;), journalist (Rotterdam 20-5-1908 - Amsterdam 28-7-1976). Zoon van Philipp Kief, zetbaas van een zeemanshuis voor Duitse
  Rijnschippers te Rotterdam, en Susanna Pfeiffer. Gehuwd op
  28-12-1932 met Rosa Korper. Uit dit huwelijk werden 1 zoon en 1
  dochter geboren. Bij 
  &lt;em&gt;Wet&lt;/em&gt;

  12-5-1966 (&lt;em&gt;Stbl.&lt;/em&gt;

  nr. 213) genaturaliseerd.
  
  
  

  

  

  
  &lt;/p&gt;
&lt;p&gt;Als Duits emigrantenkind groeide Frits Kief op in Rotterdam
    in een armoedige omgeving. Zijn ouders waren afkomstig uit het
    gebied van de Boven-Rijn: vader was een Rijnschipper uit Spiers
    en moeder een verpleegster uit Heidelberg. Zijn schooltijd
    bracht hij grotendeels door op de 'Deutsche Schule' in
    Rotterdam, een combinatie van Volksschule en Oberrealschule.
    Deze opleiding maakte hij niet af, want op vijftienjarige
    leeftijd stapte hij over op een Nederlandse ambachtsschool in
    zijn geboortestad.&lt;/p&gt;
&lt;p&gt;In die tijd sloot Kief zich aan bij de links-communistische
    beweging, die vanaf het einde van de jaren twintig zou worden
    aangeduid als het 'radencommunisme'. Deze beweging vormde de
    eerste afsplitsing van de Komintern en werd in theoretisch
    opzicht beheerst door de Nederlanders Herman Gorter en Anton
    Pannekoek. Zij was afkerig van vakbondswerk en parlementaire
    actie en bepleitte, in aansluiting bij het anarchosyndicalisme,
    revolutionaire agitatie van 'basis-democratische' raden van
    arbeiders in de bedrijven. In Duitsland had deze stroming
    enige, zij het beperkte, aanhang; in Nederland is zij
    onbeduidend gebleven.&lt;/p&gt;
&lt;p&gt;Wellicht ge&amp;iuml;nspireerd door het zogeheten 'neem en
    eet'-recht - een indertijd in sociaal-anarchistische kringen
    aangehangen rechtvaardiging van diefstal - pleegde Kief op
    zestienjarige leeftijd een roofoverval, waarvoor hij
    veroordeeld werd tot ruim een jaar gevangenisstraf. Dit
    incident heeft, naast zijn links-radicale opstelling, in de
    hand gewerkt dat Kief tot halverwege de jaren zestig heeft
    moeten wachten tot hij zijn Nederlanderschap verkreeg. In 1925
    be&amp;euml;indigde hij de technische school, en spoedig daarop
    vestigde hij zich als elektrotechnicus in Amsterdam. Tijden van
    emplooi, vooral bij elektrische installaties op zeeschepen,
    werden daar afgewisseld door langere periodes van
    werkloosheid.&lt;/p&gt;
&lt;p&gt;Kiefs voorkeur ging uit naar propaganda-activiteiten voor
    het radencommunisme. In dit kader ontwikkelde hij zijn
    journalistieke kwaliteiten. Vanaf zijn komst naar Amsterdam
    publiceerde hij geregeld politieke beschouwingen in de
    radencommunistische bladen, waarvan tot 1926 
    &lt;em&gt;De Kommunistische Arbeider&lt;/em&gt;

    en nadien het 
    &lt;em&gt;Persmateriaal van de Groep van Internationale
    Communisten&lt;/em&gt;

    de belangrijkste waren. Zijn vrouw Rosa, met wie hij in 1932
    trouwde, behoorde tot de familie Korper, die - spottend - werd
    aangeduid als de 'corporatie', omdat zij als een soort
    familieclan in de hoofdstad de kleine beweging overheerste.&lt;/p&gt;
&lt;p&gt;Tijdens de Duitse bezetting was Kief actief in het verzet,
    vooral op het terrein van hulp aan onderduikers. In 1943 heeft
    hij om die reden enige tijd gevangen gezeten in het
    Scheveningse 'Oranjehotel'. Na de bevrijding was hij betrokken
    bij de zuivering als hulprechercheur bij de Falsificatie
    Opsporings Dienst, die tot taak had repatrianten politiek door
    te lichten. Daarbij ging Kief zijn bevoegdheden te buiten, toen
    hij, in 1946, op eigen gezag een industrieel uit Tilburg
    arresteerde met de bedoeling de verblijfplaats van de gevluchte
    leider van het fascistische Nationaal Front, Arnold Meijer, te
    achterhalen. In een geruchtmakende rechtszaak te Breda werd
    Kief op 3 juni 1946 hierop wegens wederrechtelijke
    vrijheidsberoving van de Tilburgenaar veroordeeld tot een
    voorwaardelijke straf van drie maanden met een proeftijd van
    &amp;eacute;&amp;eacute;n jaar.&lt;/p&gt;
&lt;p&gt;Na de bevrijding voorzag Kief zichzelf en zijn gezin in een
    karig levensonderhoud als politiek journalist. Zijn
    verzetsactiviteiten hadden hem in contact gebracht met het
    ondergrondse blad 
    &lt;em&gt;De Vonk&lt;/em&gt;, een platform voor linkse socialisten van verscheidene
    pluimage. Na de bevrijding werd dit blad voortgezet onder de
    naam &lt;em&gt;De Vlam&lt;/em&gt;. Als politiek commentator en, sinds augustus 1947, als
    redacteur van dit 
    &lt;em&gt;Socialistisch Weekblad voor Vrijheid en Cultuur&lt;/em&gt;

    zou hij zijn grootste bekendheid verwerven. In de redactie van 
    &lt;em&gt;De Vlam&lt;/em&gt;, die tot 1952 heeft bestaan, hadden naast hem onder anderen
    Jef Last, Piet Meertens, Henri&amp;euml;tte Roland Holst, Wim Storm
    en Sam de Wolff zitting. Het was een levendig, inhoudelijk
    veelzijdig tijdschrift, dat eenheid propageerde onder
    socialisten en communisten. Na de opheffing ervan publiceerde
    Kief vooral in 
    &lt;em&gt;De Groene Amsterdammer&lt;/em&gt;, 
    &lt;em&gt;Vrij Nederland&lt;/em&gt;

    en een enkele maal in 
    &lt;em&gt;De Gids&lt;/em&gt;. Hij betoonde zich een pleitbezorger van de zelfstandigheid
    van de Indonesische republiek en een fel bestrijder van de
    Duitse herbewapening. Vanaf het begin van de jaren vijftig was
    zijn geliefdste journalistieke bezigheid het warm aanprijzen
    van de communistische experimenten met arbeiderszelfbestuur in
    Joegoslavi&amp;euml;.&lt;/p&gt;
&lt;p&gt;De omgang met zijn collega's in de redactie van 
    &lt;em&gt;De Vlam&lt;/em&gt;

    bracht Kief ertoe zich aan te sluiten bij de in 1946 opgerichte
    Partij van de Arbeid (PVDA). Deze overstap weerhield hem er
    overigens niet van zich te blijven presenteren als
    radencommunist. Voortdurend voerde hij oppositie tegen de
    partijleiding, die hij principieel wantrouwde als een groep
    bureaucratische machthebbers. Zowel in de jaren 1946/1947 als
    in de periode 1954-1959, toen de linkse vleugel van de PVDA
    onder de naam Sociaal Democratisch Centrum over een eigen
    organisatorisch verband beschikte, was hij een van haar
    actiefste woordvoerders. Nadat deze oppositiegroep, in 1959,
    onder dwang van het partijbestuur was opgeheven, meende Kief
    dat zijn armslag te gering was geworden en verliet hij de
    partij. Vanaf 1965 was hij nog enkele jaren lid van de
    Pacifistisch-Socialistische Partij (PSP), maar hij had in deze
    partij geen invloed van betekenis.&lt;/p&gt;
&lt;p&gt;Hierna, in de laatste fase van zijn leven, was Kief
    betrokken bij het propagandawerk van de vrijdenkersvereniging
    'De Vrije Gedachte'. Hij werkte als redacteur bij de in 1967
    gestichte Vrijdenkers Radio Omroep, waarvoor hij tal van radio-
    en, vanaf 1971, televisielezingen hield. Met bijtende
    commentaren richtte hij zich daarin tegen het door hem
    gewraakte klassekarakter van het christendom. De laatste jaren
    van zijn leven was Kief ernstig ziek. In 1974 moest hij
    definitief stoppen met werken.&lt;/p&gt;
&lt;p&gt;In de politiek opereerde Kief zelden als een innemende
    persoonlijkheid: hij bracht zijn standpunten hard en cynisch
    naar voren. De meeste Nederlandse politici ter linkerzijde
    werden door hem afgeschilderd als onbetrouwbare dommerikken.
    Kief was geen theoreticus en heeft evenmin een werk van enige
    omvang geschreven. Zijn betekenis ligt vooral in de ijver
    waarmee hij in het Koude-Oorlogsklimaat van de jaren vijftig de
    traditie van het revolutionaire marxisme levendig wist te
    houden. Hij deed dat in zoverre onbevangen, dat hij in de
    toenmalige ideologische zwart-witverhoudingen uiterst kritisch
    was tegenover het Russische Sovjetstelsel. Als aanhanger van
    het radencommunisme was Kief echter zijn leven lang een
    randfiguur in de Nederlandse politiek. Vooral in zijn
    hardnekkige bewondering voor radenexperimenten in
    Joegoslavi&amp;euml; kwam zijn diepgewortelde neiging tot utopisch
    sectarisme tot uiting.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-C.F. Kief (met o.a. correspondentie over de
  jaren 1945-1975, stukken betreffende 
  &lt;em&gt;De Vonk&lt;/em&gt;

  en 
  &lt;em&gt;De Vlam&lt;/em&gt;, en betreffende de PVDA, de beide Sociaal Democratische Centra
  en de PSP) in het Internationaal Instituut voor Sociale
  Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in de in de tekst genoemde bladen: 
    &lt;em&gt;Vijf jaar Indonesia merdeka in de Vlam&lt;/em&gt;

    (Amsterdam [ca. 1950]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door o.a. Lisette Lewin, in 
  &lt;em&gt;NRC Handelsblad&lt;/em&gt;, 31-7-1976, Igor Cornelissen, in 
  &lt;em&gt;Vrij Nederland&lt;/em&gt;, 7-8-1976 en F. Lamm, in &lt;em&gt;Links. Sozialistische Zeitung&lt;/em&gt;

  73 (1976) 80 (sept.) 8: Igor Cornelissen, 
  &lt;em&gt;Van Zwolle tot Brest-Litowsk. Onstuimige herinneringen&lt;/em&gt;

  (Amsterdam, 1983) 222-224.&lt;/p&gt;
&lt;p&gt;H. de Liagre B&amp;ouml;hl&lt;/p&gt; 
&lt;dtml-var bwn_footer&gt;</text>
  </biography>
</biodes>

