<biodes version="1.0">
  <fileDesc>
    <title>Stork, Coenraad Frederik (1865-1934)</title>
    <ref target="http://resources.huygens.knaw.nl/bwn1880-2000/lemmata/bwn2/storkcf"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">storkcf</idno>
    <persName><name type="geslachtsnaam">Stork</name>, Coenraad Frederik</persName>
    <sex value="1"/>
    <event type="birth" when="1865"/>
    <event type="death" when="1934"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/STORKCF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stork, Coenraad Frederik&lt;/strong&gt;, directeur van de Machinefabriek Gebr. Stork &amp;amp; Co. NV te Hengelo (Ov). (Oldenzaal 6-2-1865 - Losser 18-7-1934).

Zoon van Charles Theodorus Stork, industrieel, en Alida Philippina
Johanna Reincke de Sitter. Gehuwd op 14-3-1892 met Helena Albertina
Waller. Uit dit huwelijk werden 3 zoons en 1 dochter geboren.

&lt;img src=&amp;quot;images/STORKCF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stork, Coenraad Frederik&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Stork bezocht de lagere school te Oldenzaal, daarna de zg. Franse
school te Hengelo en ging op zijn veertiende jaar over naar de derde
klas van de HBS te Arnhem, waar hij in 1882 het einddiploma behaalde.
Alvorens naar de Polytechnische School te Delft te gaan, werkte hij
gedurende drie jaren als volontair op de machinefabriek van zijn vader.
De daarbij opgedane ervaring deed hem later een voorstander zijn van
een praktische vooropleiding tot de ingenieursstudie. Van 1885 tot 1888
studeerde hij te Delft, waar hij in het laatstgenoemde jaar het diploma
als werktuigkundig ingenieur behaalde. Hij nam levendig deel aan het
studentenleven en ontwikkelde daarnaast belangstelling voor literatuur
en kunst.&lt;/p&gt;
&lt;p&gt;Op 1 september 1888 trad Stork als ingenieur in dienst van de
Hengelose Machinefabriek. Deze had de eerste belangrijke installaties
voor de suikerindustrie op Java geleverd en om zich in een dergelijke
fabricage te bekwamen, ging hij in 1889 in een beetwortelsuikerfabriek
in Duitsland werken. Daarna bezocht hij vele andere fabrieken om zich
voor een reis naar suikerproducerende landen voor te bereiden. Van
oktober 1890 tot januari 1892 bezocht hij Engels West-Indi&amp;euml;,
Suriname, Cuba, Mexico, Noord-Amerika en Japan en vervolgens Java, waar
hij geruime tijd bleef. In 1922/1923 ondernam hij opnieuw een reis naar
Ned.-Oost-Indi&amp;euml; om daar de belangen van de fabriek te behartigen;
hij keerde via China, Amerika en Cuba terug.&lt;/p&gt;
&lt;p&gt;In 1892 werd Stork de technische leiding van de fabriek opgedragen
en in 1893 werd hij als firmant in de zaak opgenomen. Na het overlijden
van zijn vader in 1895 kwam de fabriek geheel onder leiding van de drie
gebroeders D.W., H.C. en C.F. Stork; de eerste overleed 15 februari
1928, de tweede trok zich in maart 1922 uit de zaak terug en overleed
in 1934, de laatste hield de leiding tot kort voor zijn dood in handen.
Storks bescheiden aard en de omstandigheid dat zijn broer D.W. als de
woordvoerder en de financieel deskundige van de firma meer op de
voorgrond trad, hebben hem enigszins in diens schaduw gesteld. Bij meer
dan &amp;eacute;&amp;eacute;n gelegenheid is echter wel gebleken hoe eensgezind zij
zich dikwijls gezamenlijk inspanden voor dezelfde doeleinden en hoezeer
D.W. op zijn broer steunde.&lt;/p&gt;
&lt;p&gt;In de ruim 40 jaren waarin Stork de machinefabriek (mee)bestuurde,
maakte deze - behalve een neergang in de crisisjaren na 1928 - een
enorme groei door. Bij deze geweldige ontwikkeling van het bedrijf en
de daarmee gepaard gaande verbetering van haar inrichting en produkt
was Stork de bezielende figuur, met een open oog voor de steeds nieuwe
eisen van de zich snel ontwikkelende techniek, die - meer technisch
begaafd dan zijn broer D.W. -met durf en ondernemingsgeest
verstrekkende beslissingen nam en de fabriek telkens op nieuwe banen
wist te leiden. Een voorbeeld daarvan is o.a. het in 1905 door hem aan
zijn onderneming verbonden metaalkundig laboratorium. Een overzicht van
de belangrijkste verdiensten van Stork op technisch gebied is te vinden
in de rede van prof. L.A. van Royen uitgesproken ter gelegenheid van
Storks promotie tot doctor in de technische wetenschap honoris causa
aan de Technische Hoogeschool te Delft, op 13 maart 1929, en in zijn
biografie opgenomen in de jubileumuitgave van 1948.&lt;/p&gt;
&lt;p&gt;Maar niet op zijn technische gaven alleen berustte het grote succes
van Storks leiderschap. Aan de basis daarvan stond altijd zijn
belangstelling voor de mens en de gemeenschap. In dit opzicht mag niet
worden vergeten de invloed van de opvoeding van vader Stork op zijn
zoons, wanneer het ging om goede verhoudingen tussen werkgever en
werknemer. Daarbij mag ook het voorbeeld van hun vriend de Delftse
gistfabrikant J.C. van Marken niet worden onderschat, zoals de Storken
zelf herhaaldelijk hebben uitgesproken. Zij bezaten daarbij de gave de
uit Delft stammende sociale maatregelen aan te passen aan de eisen van
de machinefabriek en aan de Twentse levensstijl van hun personeel.&lt;/p&gt;
&lt;p&gt;Ook ver buiten het fabriekshek strekte Storks belangstelling zich
uit. Dat gold zowel de plaats van zijn inwoning (de oprichting van de
Openbare leeszaal) als zijn vele publikaties op technisch en economisch
gebied in de tijdschriften 
&lt;em&gt;De Ingenieur&lt;/em&gt;

en 
&lt;em&gt;Economisch-Statistische Berichten,&lt;/em&gt;

die een beeld geven van de verscheidenheid van zijn interessen en van
zijn steeds gefundeerd oordeel. Van 1919 tot 1926 was Stork
bestuurslid-ondervoorzitter en de laatste driejaren voorzitter van de
Vereeniging van Nederlandsche Werkgevers, in welke functie hij ook
zitting had in de Hooge Raad van Arbeid. Het was mede zijn positieve
bijdrage die tot de eenheid van drie organisaties van neutrale
werkgevers leidde in &amp;eacute;&amp;eacute;n Verbond van Nederlandsche Werkgevers
- sinds 1968: Verbond van Nederlandse Ondernemingen (VNO). Als
werkgeversgedelegeerde nam hij ook deel aan de 5e en 6e Internationale
Arbeidsconferentie in 1923 en 1924 te Gen&amp;egrave;ve. Gedurende de laatste
jaren van zijn leven was Stork voorzitter van de Raad van Toezicht van
Centraal Beheer (de co&amp;ouml;peratieve vereniging waarin de
verzekeringskassen, ontstaan na de totstandkoming van de
Ongevallenwet-1901, zijn samengebracht). Verder was hij commissaris van
de Centrale Werkgevers-Risico-bank en maakte hij deel uit van de
Centrale commissie voor de statistiek. Voorts was hij commissaris o.a.
van De Nederlandsche Bank, de Nederlandsche Staalfabrieken v/h J.M. de
Muinck Keizer, de Nederlandsche Gist- &amp;amp; Spiritusfabriek NV, de
Constructie-Werkplaatsen De Vries Robb&amp;eacute; &amp;amp; Co., de Twentsche
Bank en gedelegeerd commissaris van de mede door hem opgerichte
Koninklijke Nederlandsche Hoogovens en Staalfabrieken. Gedurende twee
jaar was Stork lid van de raad van bestuur van het Koninklijk Instituut
van Ingenieurs.&lt;/p&gt;
&lt;p&gt;Met zijn bezielend woord en zijn welversneden pen verdedigde Stork
menigmaal de Nederlandse industriebelangen. Daarvan getuigen zijn
artikelen in de eerdergenoemde tijdschriften, het mede door hem
uitgebrachte preadvies voor de Vereeniging voor Staathuishoudkunde en
Statistiek en zijn redevoeringen in werkgeverskring.&lt;/p&gt;
&lt;p&gt;De laatste jaren van zijn leven brachten Stork grote beproevingen,
vooral ten gevolge van de malaisejaren na 1928. Maar ook in tijden van
tegenslag behield hij zijn blijmoedigheid en energie. Hij was een
bekwaam ingenieur, leider en werkgever, een man van grote gaven op
velerlei gebied, maar vooral een persoonlijkheid: vriendelijk, warm,
innemend, hartelijk en eenvoudig.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Machinefabriek Gebr. Stork &amp;amp; Co NV in
Rijksarchief in Overijssel te Zwolle.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast artikelen in 
&lt;em&gt;De Ingenieur&lt;/em&gt;

(1902-1928), 
&lt;em&gt;Economisch-Statistische Berichten&lt;/em&gt;

(1918-1929) en 
&lt;em&gt;Hengelosche Fabrieksbode&lt;/em&gt;

(1892-1934) samen met zijn zuster J. Stork, C.
&lt;em&gt;T. Stork in zijn leven en werken geschetst 1822-1895&lt;/em&gt;

[Hengelo, 1918]; 'Na vijf-en-twintig jaren', in 
&lt;em&gt;Gedenkboek van de Vereeniging van Nederlandsche Wergevers bij haar
25-jarig bestaan, 1899-1924&lt;/em&gt;

('s-Gravenhage, 1924) 7-17. Samen met B. B&amp;ouml;lger, J. Goudriaan
jr. en L.G. Kortenhorst in preadviezen over de vraag: 
&lt;em&gt;Is, voor het herstel van de voortbrenging en beperking van de
werkloosheid, verdere verlaging van de arbeidsloonen noodzakelijk?&lt;/em&gt;

('s-Gravenhage, 1925). Vereeniging voor de Staathuishoudkunde en de
Statistiek.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Het geslacht Stork.&lt;/em&gt;

[Door R.E. Hattink en A.W. Stork met medew. van C.J. Snuif. 2e uitg.
Leeuwarden, 1916]; 40-jarig jubileumartikelen in 
&lt;em&gt;Hengelosche Fabrieksbode&lt;/em&gt;

van 1 -9-1928 en De 
&lt;em&gt;Fabrieksbode&lt;/em&gt;

47 (1928) 36 (8 sept.) 2; R.A. van Sandick, 'Promotie van ir. C.F.
Stork... tot doctor in de technische wetenschap honoris causa', in 
&lt;em&gt;De Ingenieur 44 (1929)&lt;/em&gt;

A 108-112; [Red.], in 
&lt;em&gt;Schip en werf&lt;/em&gt;

1 (1934) 253; [Red.], in 
&lt;em&gt;De Nederlandsche Werkgever 1934,&lt;/em&gt;

355-356; 
&lt;em&gt;Tachtig jaar Stork.&lt;/em&gt;

[Samen-gest. door C. Beets]. (Hengelo, [1952]) 41-45; Joh. de Vries, 
&lt;em&gt;Hoogovens IJmuiden 1918-1968. Ontstaan en groei van een
basisindustrie&lt;/em&gt;

[IJmuiden, 1968] passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jacobus Hannema, &lt;i&gt;Het geslacht Stork&lt;/i&gt; (Almelo 1999) 85.&lt;/p&gt; 



&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

