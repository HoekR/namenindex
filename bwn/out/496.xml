<biodes version="1.0">
  <fileDesc>
    <title>Endert [jr.], Dirk Christiaan (1879-1951)</title>
    <ref target="http://resources.huygens.knaw.nl/bwn1880-2000/lemmata/bwn2/endert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">endert</idno>
    <persName><name type="geslachtsnaam">Endert [jr.]</name>, Dirk Christiaan</persName>
    <sex value="1"/>
    <event type="birth" when="1879"/>
    <event type="death" when="1951"/>
    <state type="occupation">ondernemer</state>
    <state type="occupation">werktuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ENDERT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Endert [jr.], Dirk Christiaan&lt;/strong&gt;, directeur van een scheepswerf (Heemstede 30-1-1879 - Noordwijk 30-3-1951).

Zoon van Dirk Christiaan Endert, hoofdinspecteur van de machinedienst
bij de Gemeentelijke Drinkwaterleiding van Amsterdam, en Johanna
Margaretha Wolter. Gehuwd op 9-6-1910 met Sophia Maria Ooms. Uit dit
huwelijk werden 2 zoons en 1 dochter geboren.
&lt;/p&gt;

&lt;img src=&amp;quot;images/ENDERT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Endert [jr.], Dirk Christiaan&amp;quot; class=&amp;quot;bwnimg&amp;quot;&gt;


&lt;p&gt;Endert heeft zijn roeping en vorming gevonden in het duingebied van
de Amsterdamse Waterleiding onder de inspiratie van zijn vader. Hij
behaalde het eindexamen HBS te Haarlem in 1898 en ontwikkelde zijn
technische aanleg door zelfstudie op cursussen en met soortgelijke
lessen. De fabriek van Werkspoor aanvaardde in 1899 deze autodidact als
volontair. Niet zo heel lang na zijn twintigste jaar wist hij daar een
leidende rol te gaan spelen als drijvende kracht bij de ontwikkeling
van dieselmotoren.&lt;/p&gt;
&lt;p&gt;Op 1 november 1914 stapte Endert naar Rotterdam over. In die jaren
waren de leidende posities op de Nederlandse scheepswerven vooral nog
in handen van Engelse en Schotse technici. In het genoemde jaar zag de
in 1902 opgerichte Rotterdamsche Droogdok Maatschappij een deel van
deze staf overgaan naar een door een groep van Engelsen huize
opgerichte concurrerende werf. Zij zocht toen versterking door het
aantrekken van de veelbelovende technicus uit Amsterdam als
hoofdingenieur werktuigbouw. Deze aanduiding was bepaald geen
wetenschappelijke titel, Endert had immers nooit een instelling van
hoger onderwijs bezocht, doch eenvoudig een feitelijke aanduiding van
zijn werkkring. Overigens bleek de Droogdok Maatschappij met Endert een
man van ongekende veelzijdigheid te hebben verworven: op een geheel
ander terrein van praktische werkzaamheid dan waarop hij zich voordien
had bewogen ontwikkelde hij zich tot een specialist op het gebied van
scheeps- zowel als werktuigbouw, om nog te zwijgen van activiteiten op
nevengebieden.&lt;/p&gt;
&lt;p&gt;De Rotterdamsche Droogdok Maatschappij beleefde in 1918 weer een
kritiek ogenblik door het op betrekkelijk jeugdige leeftijd overlijden
van de heer M.G. de Gelder, medeoprichter en directeur. Een ogenblik
dreigde overheersing door een verwant bedrijf, doch ten slotte werd de
voorkeur eraan gegeven de leiding te leggen in handen van eigen
medewerkers, de heer A.F.J. Dijkgraaf en Endert jr., terwijl kort
daarna A. Knape, die eerder de werf voor een positie elders verlaten
had, weer werd aangetrokken.&lt;/p&gt;
&lt;p&gt;Endert toonde zich een bekwaam bedrijfsleider bij de ingrijpende
modernisatie van de werf. Hierbij wijdde hij zijn aandacht zowel aan de
mechanische uitrusting als aan gebouwen, transportmiddelen, dokken en
waterbouwkundige voorzieningen. In de jaren dertig zette hij ook zijn
volle werkkracht in ter bestrijding van de verlammende economische
crisis, een inspanning, die werd beloond met de kiellegging op zijn
werf van de Nieuw Amsterdam, die daar op 10 april 1937 te water werd
gelaten.&lt;/p&gt;
&lt;p&gt;Endert deed zich naar buiten kennen als een streng, zwijgzaam en
weinig plooibaar man, wiens werk zijn gehele leven vulde. Hij had zelfs
een eigen tekenbord waaraan hij thuis in zijn vrije tijd kon werken.
Zelfs in de auto die hem naar zijn kantoor en werf reed, handelde hij
administratieve zaken af. Hij kreeg voor dit laatste te meer
gelegenheid, toen hij zich in 1931 metterwoon te Noordwijk vestigde.
Endert was ook een trouwe en rechtvaardige steun voor allen die in zijn
levenshouding met hem medestreefden. Na de oorlog zou hij tonen mild te
kunnen oordelen ten aanzien van vakgenoten aan wie naar zijn gevoelen
niet geheel terecht verwijten over hun houding in die moeilijke jaren
werden gemaakt. Zelf had hij tijdens de bezetting de medewerking van
zijn onderneming met succes weten te beperken.&lt;/p&gt;
&lt;p&gt;Buiten eigen bedrijf was hij slechts in bepaalde mate actief.
Voornamelijk zette hij zich in voor de bevordering van samenwerking
tussen de vakgenoten in het belang van 's lands oorlogsmarine,
waaraan hij een warm hart toedroeg. Ook toonde hij metterdaad
belangstelling voor het vakonderwijs als bestuurslid en later als
voorzitter van de Vereniging 'De Technische School', op welker
werkzaamheid hij een duidelijk stempel drukte.&lt;/p&gt;
&lt;p&gt;In de oorlogsjaren begon hij zich meer te interesseren voor de
bevordering van het algemeen belang. In 1940 werd hij lid van de Kamer
van Koophandel en Fabrieken voor Rotterdam. Hij behoorde tot de kring
van zakenlieden die, zich groeperend om haar voorzitter, K.P. van der
Mandele, zoveel mogelijk de toekomst van een bevrijd vaderland trachtte
voor te bereiden. Voordien moest hij nog beleven, dat de bezetters zijn
bedrijf in het najaar van 1944 grondig verwoestten. Met grote energie
wijdde hij zich tot aan zijn dood aan de wederopbouw. In de dezelfde
geest spande hij zijn kracht in voor de totstandkoming van de
tentoonstelling Ahoy, waarmee Rotterdam in 1950 de voltooiing van het
herstel van de haven vierde. Ook de aanleg van een nieuw vliegveld voor
deze stad had zijn belangstelling.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Klinkinrichting voor scheepshellingen', in 
&lt;em&gt;De Ingenieur&lt;/em&gt;

34 (1919) 25 (21 juni) 467; 'Beschouwingen over de Nationale
Scheepsbouw', in 
&lt;em&gt;De Ingenieur&lt;/em&gt;

60 (1948) 31 (30 juli) A255-259; 32 (6 augustus) A264-267; 33 (13
augustus) A278-283.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ir. A. Knape, in 
&lt;em&gt;De Ingenieur&lt;/em&gt;

63 (1951) 18 (4 mei) A215-216; K.P. van der Mandele, in 
&lt;em&gt;Rotterdams Jaarboekje 1952,&lt;/em&gt;

209-210; 
&lt;em&gt;Een halve eeuw &amp;quot;Droogdok&amp;quot; 1902-1952&lt;/em&gt;

(Rotterdam, 1952); H.D. Hamer-van der Harst, 
&lt;em&gt;Honderd jaar beroepsonderwijs in Rotterdam&lt;/em&gt;

(Rotterdam, 1968).&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

