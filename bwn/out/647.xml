<biodes version="1.0">
  <fileDesc>
    <title>Haas, Wander Johannes de (1878-1960)</title>
    <ref target="http://resources.huygens.knaw.nl/bwn1880-2000/lemmata/bwn1/haas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haas</idno>
    <persName><name type="geslachtsnaam">Haas</name>, Wander Johannes de</persName>
    <sex value="1"/>
    <event type="birth" when="1878"/>
    <event type="death" when="1960"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HAASWJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haas, Wander Johannes de&lt;/strong&gt;, natuurkundige (Lisse 2-3-1878 - Bilthoven 26-4-1960).

Zoon van Albertus de Haas, hoofd van de Middelburgse Rijksleerschool,
en Maria Efting. Gehuwd op 22-12-1910 met Geertruida Luberta Lorentz.
Uit dit huwelijk werden 2 zoons en 2 dochters geboren.


&lt;img src=&amp;quot;images/HAASWJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Haas, Wander Johannes de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De Haas doorliep de lagere school en de HBS te Middelburg en ving in
1895 een studie voor kandidaat-notaris aan. Na van het examen twee van
de drie onderdelen te hebben afgelegd en enige tijd werkzaam te zijn
geweest op een notariskantoor, besloot hij alsnog natuurkunde te gaan
studeren, waartoe het vereiste staatsexamen werd afgelegd. In 1900
begon zijn studie te Leiden. Van 1905 tot 1911 was De Haas als
assistent verbonden aan het natuurkundig laboratorium bij H. Kamerlingh
Onnes en J.P. Kuenen. Ondertussen legde hij op 10 maart 1910 het
doctoraal examen af. Van 1911 tot 1913 werkte hij als assistent bij
prof. H.E.J.G. du Bois op het Bosscha-laboratorium in Berlijn. In deze
periode vond op 11 juli 1912 zijn promotie bij Kamerlingh Onnes plaats
op een proefschrift, getiteld 
&lt;em&gt;Metingen over de compressibiliteit van waterstof, in hel bijzonder
van water stofdamp bijen beneden het kookpunt.&lt;/em&gt;

In dat zelfde jaar heeft De Haas, samen met P. Drapier een vernuftige
methode bedacht voor de bepaling van de diamagnetische susceptibiliteit
van water. Het resultaat behoort tot de standaardbepalingen van deze
grootheid. Van 1913 tot 1915 werkte hij als 'wissenschaftlicher
Mitarbeiter' aan de Physikalisch Technische Reichsanstalt, eveneens
in Berlijn.&lt;/p&gt;
&lt;p&gt;In verband met de Eerste Wereldoorlog verliet De Haas Duitsland en
werd in het cursusjaar 1915-1916 leraar in de natuurkunde aan de HBS en
het gymnasium te Deventer. In 1916 kwam daarop de aanstelling tot
conservator aan het natuurkundig laboratorum van Teyler's Stichting
in Haarlem, waar prof. H.A. Lorentz toen curator was.&lt;/p&gt;
&lt;p&gt;Reeds in 1915 begon De Haas met Einstein een onderzoek, dat het
bewijs moest leveren van het bestaan van de moleculaire stroompjes van
Amp&amp;egrave;re, aanleiding gevende tot permanente moleculaire magneetjes.
Deze proeven leidden tot wat tegenwoordig het Einstein-De Haas-effect
wordt genoemd. Doordat met het magnetisch moment, het gevolg van een
rondlopend stroompje, noodzakelijkerwijze ook een mechanisch
draaimoment moet zijn verbonden, zal een ferro- of paramagnetische
stof, waarvan het magnetisch moment verandert, ook een hiermee
evenredige impuls-momentverandering ondergaan; bij de betreffende proef
wordt een cilindertje van de magnetische stof opgehangen in een
wisselend magneetveld evenwijdig aan de cilinderas. Als gevolg hiervan
gaat het cilindertje schommelingen om de as uitvoeren in hetzelfde
ritme als het wisselende veld. Om dit zeer zwakke effect waarneembaar
te maken diende de frequentie van het wisselende veld gelijk te worden
genomen aan de eigen torsieslingertijd van het cilindertje aan zijn
ophangdraad. Naar aanleiding van deze subtiele proeven werd door de
Weense Academie van Wetenschappen in 1917 aan Einstein en De Haas de
Baumg&amp;auml;rtnerprijs verleend.&lt;/p&gt;
&lt;p&gt;In hetzelfde jaar werd De Haas benoemd tot hoogleraar in de
theoretische en toegepaste natuurkunde aan de Technische Hogeschool in
Delft, waar hij zijn ambt aanvaardde met een rede over 
&lt;em&gt;Het magnetisme.&lt;/em&gt;

Een professoraat aan de Universiteit van Groningen werd in 1922
aanvaard met een oratie, getiteld 
&lt;em&gt;Grepen uit den ontwikkelingsgang der atoomtheorie.&lt;/em&gt;

Op grond van zijn wetenschappelijke werk werd hij op 23 mei 1922
gekozen tot lid van de afdeling natuurkunde van de Koninklijke Akademie
van Wetenschappen en in 1923 tot lid van de Hollandsche Maatschappij
van Wetenschappen. Op 3 december 1924 volgde zijn ordinariaat in de
natuurkunde en de meteorologie aan de Leidse Universiteit met een
intreerede over 
&lt;em&gt;Electrische en andere stroomen.&lt;/em&gt;
&lt;/p&gt;
&lt;p&gt;Als opvolgers van Kamerlingh Onnes en Kuenen hebben De Haas en de in
1923 benoemde W.H. Keesom tot na de Tweede Wereldoorlog het - sinds 15
maart 1932 (ter gelegenheid van de offici&amp;euml;le ingebruikneming van
de grote magneet van het laboratorium) naar Kamerlingh Onnes genoemde
natuurkundig laboratorium geleid. Het werd in twee afdelingen
gesplitst: afdeling I onder Keesom met voornamelijk thermodynamische
onderzoekingen en afdeling II onder De Haas, waar hoofdzakelijk werd
gewerkt aan elektrische en magnetische verschijnselen. Tot 1923 was
Leiden de enige plaats ter wereld waar helium vloeibaar kon worden
gemaakt en de ermee te bereiken zeer lage temperaturen beschikbaar
waren. Kamerlingh Onnes en daarna zowel Keesom als De Haas hebben op
voortreffelijke wijze van de mogelijkheden gebruik gemaakt en op vele
gebieden der lage temperatuur fysica prachtig pionierswerk verricht.
Ook kwamen vele buitenlandse geleerden onderzoekingen verrichten in
Leiden, dat zodoende een centrum werd van het natuurkundig onderzoek
bij lage temperaturen. De Haas behoorde in de eerste helft van deze
eeuw, ondanks zijn zwakke gezondheid (o.a. verbleef hij al voor de
Eerste Wereldoorlog geruime tijd in een sanatorium in Putten), tot de
belangrijke lage temperatuur fysici.&lt;/p&gt;
&lt;p&gt;Hoewel het hier niet de plaats is om uitgebreid in te gaan op het
wetenschappelijk onderzoek van De Haas, moeten er toch enkele
opmerkingen over worden gemaakt, o.a. om uit te doen komen, van welk
een opmerkelijke gevarieerdheid dit was. Hoewel het werk vrijwel steeds
werd verricht in samen werking met een of meer medewerkers,
buitenlandse onderzoekers of leerlingen, van wie de bijdrage soms van
overwegende, soms van ondergeschikte aard was, moet zijn eigen invloed
zeker niet worden onderschat. Hij wist zijn medewerkers te inspireren
en door zijn opmerkingen tot resultaten te leiden, die zonder zijn
fysisch inzicht waarschijnlijk niet zouden zijn verkregen. De namen van
deze medewerkers zullen hier op een enkele na niet worden genoemd; zij
kunnen in de publikaties worden gevonden. Vele onderzoekingen werden
verricht op het gebied van het magnetisme. De paramagnetische metingen
gaven een duidelijker beeld dan tevoren over de atoombouw en de
wisselwerking der magnetische momenten der ionen in kristallen met hun
omgeving. Deze onderzoekingen leidden o.a. in 1932 tot de proeven over
adiabatische demagnetisatie, samen met E.C. Wiersma, volgens een door
P.J.W. Debije en W.F. Giauque aangegeven methode. Bij deze proeven
werden temperaturen verkregen in het millikelvin gebied. Gedurende
enkele jaren werden deze bijzonder lage temperaturen alleen in het
laboratorium van De Haas gerealiseerd. Hierbij werden weer diverse
eigenschappen der betreffende zouten onderzocht. Zeer sterke, kort
durende magneetvelden werden door kort durende stromen verkregen.
Magnetisatie van paramagnetische verbindingen geeft aanleiding tot
magnetorotatie, draaiing van het polarisatievlak van een lineair
gepolariseerde lichtstraal. Prof. J. Becquerel uit Parijs heeft samen
met De Haas vele zeer nauwkeurige metingen op dit gebied verricht. Zo
werd de theoretisch voorspelde evenredigheid tussen paramagnetische
susceptibiliteit en magnetorotatie (constante van Verdet) bevestigd.
Samen met de Russische fysicus L. Schubnikow werd de invloed van een
magneetveld op de weerstand van bismut, o.a. in afhankelijkheid van de
richting van dit veld, onderzocht (Schubnikow-De Haas-effect). Deze
metingen hingen ook samen met het zoeken naar relaties tussen
elektrisch geleidingsvermogen en diamagnetische susceptibiliteit. Op
het gebied van het diamagnetisme werd het De Haas-Van Alphen-effect
gevonden, nog altijd van veel belang voor het inzicht in de
elektronenstructuur der metalen. Bij de warmtegeleiding was het
mogelijk in bismut de bijdragen van de elektronen en het rooster te
scheiden met behulp van een magnetisch veld en werd o.a. het vormeffect
gevonden. Bij de elektriciteitsgeleiding werd bij een aantal metalen
een minimum in de weerstand aangetroffen, tegenwoordig bekend als
Kondo-effect naar degeen die een theoretische verklaring gaf. Veel
onderzoekingen werden ook verricht in het gebied van de supergeleiding,
o.a. de indringing van een magnetisch veld in supergeleiders. Met
duurproeven van een aantal dagen over de sterkte van een kringstroom
resp. van de diamagnetische susceptibiliteit werd de maximaal mogelijke
waarde van een eventuele weerstand van een supergeleider resp. van de
elektronen in hun banen in bismut tot een uiterst lage waarde
teruggebracht.&lt;/p&gt;
&lt;p&gt;De Haas' wetenschappelijke kwaliteiten vonden zowel in binnen-
als buitenland erkenning. Zo werd hij in 1921 en 1930 uitgenodigd voor
het Solvay Congres en in 1932 om als ruilhoogleraar colleges te geven
in Brussel, waar men hem de eremedaille van de Vrije Universiteit
toekende. In 1934 ontving hij de gouden Rumford medaille van de Royal
Society in Londen. De Haas was membre honorair van de Soci&amp;eacute;t&amp;eacute;
fran&amp;ccedil;aise de physique. Als Scott lecturer hield hij in 1937 een
aantal voordrachten aan de Universiteit van Cambridge. In dat zelfde
jaar ontving hij ook zijn benoeming tot corresponderend lid van de
Academie van Technische Wetenschappen van de Universiteit van Warschau
en in het jaar daarop van de Franse Academie van Wetenschappen. Zijn
voorkeur ging overigens niet uit naar grote wetenschappelijke
bijeenkomsten, zoals congressen, die hij dan ook vrijwel nooit
bezocht.&lt;/p&gt;
&lt;p&gt;De Haas had een sterk gevoel voor humor en in het natuurkundig
onderzoekingswerk speelde zijn intu&amp;iuml;tieve visie een belangrijke
rol. Zijn idee&amp;euml;n getuigden vaak van een grote oorspronkelijkheid.
Dikwijls kwam hij op ongebruikelijke uren in zijn werkkamer om samen
met een amanuensis allerlei onderzoekingen te doen. Maar hij liet zich
nooit verleiden om onvoldoend geverifieerde metingen te publiceren. Ook
t.a.v. de nauwkeurigheid van de onder zijn leiding door zijn
medewerkers verrichtte metingen had hij een zeer kritische instelling
en pas nadat allerlei fouten in bronnen waren nagegaan en de metingen
eventueel waren herhaald om de reproduceerbaarheid te controleren,
mocht tot publikatie worden overgegaan.&lt;/p&gt;
&lt;p&gt;Zijn intu&amp;iuml;tie bracht hem er o.a. toe, de Nederlandse regering
in 1939 te adviseren, een hoeveelheid uraniumoxyde, die op de markt
verscheen, te kopen, welk advies werd opgevolgd. Gedurende de oorlog
kon deze aankoop in een Delfts laboratorium verborgen worden gehouden
en na de bevrijding werd hiermee de grondslag gelegd voor de
Noors-Nederlandse samenwerking op het gebied van de kernenergie. Voor
het 'Joint Establishment for Nuclear Energy Research' in
Kjeller leverde Nederland het uranium, Noorwegen het zware water.&lt;/p&gt;
&lt;p&gt;Gedurende de oorlog onderhield De Haas, enerzijds om iets over de
activiteiten van de bezetters te weten te komen, anderzijds om zich een
grotere bewegingsvrijheid, ook buiten Nederland, te verschaffen,
relaties met de voor de Duitsers werkende organisatie Cellastic, die
zich o.a. met de verrijking van uranium bezighield. Van deze
bewegingsvrijheid heeft hij met zijn echtgenote gebruik gemaakt om via
Zwitserland naar Engeland te ontsnappen. Na de oorlog veroorzaakte de
'operation Cellastic' ook voor De Haas enige opspraak. Hij
diende zijn hoogleraarsfunctie van 18 juni tot 19 oktober 1945 voor een
nader onderzoek te staken, maar kon daarna tot zijn emeritaat op 20
september 1948 zijn ambt ongemoeid uitoefenen.&lt;/p&gt;
&lt;p&gt;De waardering en bewondering, die De Haas ook na de oorlog
ondervond, waren behalve aan zijn wetenschappelijke verdiensten mede
aan zijn karakter en persoonlijkheid te danken. Ook buiten de
natuurkunde had hij een zeer brede belangstelling. Zijn sociale
bewogenheid kwam o.a. tot uitdrukking in zijn houding t.o.v. de
leerlingen van de Leidse Instrumentmakersschool. Van 1926 tot 1951 was
hij voorzitter van de Vereniging tot bevordering van de opleiding tot
Instrumentmaker, die deze school beheert. Voor zijn gezin en ook voor
degenen, die onder zijn leiding werkten had hij een groot
verantwoordelijkheidsgevoel; voor velen van zijn leerlingen trad hij
niet slechts als leermeester, maar evenzeer als vriend en helper
op.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De meeste publikaties zijn als herdrukken opgenomen in de 
&lt;em&gt;Communications from the Physical Laboratory of the University of
Leiden,&lt;/em&gt;

na 1932 
&lt;em&gt;Communications from the Kamerlingh Onnes Laboratory of the
University of Leiden.&lt;/em&gt;

Voorts: W.J. de Haas und P. Drapier, in 
&lt;em&gt;Verhandlungen der Deutschen physikalischen Gesellschaft&lt;/em&gt;

14 (1912) 761-763; 
&lt;em&gt;ibidem&lt;/em&gt;

15 (1913) 92; De Haas und Drapier, in 
&lt;em&gt;Annalen der Physik&lt;/em&gt;

42 (1913) 673-684; A. Einstein und W.J. de Haas, in 
&lt;em&gt;Verhandlungen der Deutschen physikalischen Gesellschaft&lt;/em&gt;

17 (1915) 152-170, 203.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboek der Rijksuniversiteit te Leiden 1925,&lt;/em&gt;

114-115;
&lt;em&gt;.Jaarboek... 1960,&lt;/em&gt;

107 en 166-167; 
&lt;em&gt;Nederlands Tijdschrift voor Natuurkunde 4&lt;/em&gt;

(1937) 161-171; 
&lt;em&gt;ibidem&lt;/em&gt;

24 (1958) 55; 
&lt;em&gt;Jaarboek Koninklijke Nederlandse Akademie van Wetenschappen
1959-1960,&lt;/em&gt;

300-303; 
&lt;em&gt;Physics Today&lt;/em&gt;

13 (1960) 8 (augustus) 54-55.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1959-1960&lt;/i&gt; (Amsterdam 1960) afbeelding tegenover pagina 300.&lt;/p&gt;




&lt;p&gt;J. van den Handel&lt;/p&gt; 
&lt;dtml-var bwn_footer&gt;</text>
  </biography>
</biodes>

