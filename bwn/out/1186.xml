<biodes version="1.0">
  <fileDesc>
    <title>Matser, Christiaan Gerardus (1904-1973)</title>
    <ref target="http://resources.huygens.knaw.nl/bwn1880-2000/lemmata/bwn5/matser"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">matser</idno>
    <persName><name type="geslachtsnaam">Matser</name>, Christiaan Gerardus</persName>
    <sex value="1"/>
    <event type="birth" when="1904"/>
    <event type="death" when="1973"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/matser.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Matser, Christiaan Gerardus&lt;/strong&gt;, bestuurder en politicus (Arnhem 1-6-1904 - Arnhem 5-2-1973). Zoon van Arnoldus Johannes Matser, metselaar, en Gijsberdina
  Smink. Gehuwd op 23-11-1927 met Anna Helena Hendrika Kok
  (1904-1979). Uit dit huwelijk werden 3 zoons en 4 dochters
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/matser.jpg' alt='afbeelding van Matser, Christiaan Gerardus'&gt;Chris Matser kwam uit een rooms-katholieke familie van
    bouwvakkers. Hij was de oudste in een gezin met zes jongens en
    twee meisjes. Evenals velen van zijn leeftijdgenoten uit de
    volkswijk 'Klarendal' stond hij als jongen geregeld op de
    steigers om zijn vader bij het metselen te helpen. Chris ging
    naar de MULO en werd vervolgens klerk op een
    deurwaarderskantoor. Na zijn militaire dienstplicht te hebben
    vervuld kreeg hij in 1924 eenzelfde functie op de griffie van
    het kantongerecht in Arnhem. Vader Matser was actief in de
    katholieke vakbeweging. Dat inspireerde Chris voor de politiek,
    en daarom werd hij lid van de Roomsch-Katholieke Staatspartij
    (RKSP).&lt;/p&gt;
&lt;p&gt;Voor deze partij werd Matser in juni 1931 tot lid van de
    gemeenteraad van Arnhem gekozen. Hoewel aanvankelijk vol
    bewondering voor de corporatistische staats- en
    maatschappijvisie van de Italiaanse dictator Mussolini werd hij
    geleidelijk aan binnen de RKSP gevormd tot een overtuigd
    christen-democraat met een grote sociale bewogenheid. In deze
    crisisjaren stelde hij in de gemeenteraad bij herhaling
    onderwerpen aan de orde als verbetering van de
    woonomstandigheden, hulp aan sociaal zwakkeren en
    werkverschaffing. Het is daarom niet verbazingwekkend dat
    Matser in september 1935 werd gekozen tot wethouder van Sociale
    Zaken, Volksgezondheid en Personele Zaken. Middenin de
    economische crisis van de jaren dertig was dit de zwaarste
    portefeuille in Arnhem. Het werd zijn opdracht werkgelegenheid
    te scheppen, vooral ter bestrijding van de hoge
    jeugdwerkloosheid. Hij slaagde hierin gedeeltelijk door
    werkverschaffing van gemeentewege, zij het tegen hoge
    kosten.&lt;/p&gt;
&lt;p&gt;Na de Duitse inval in mei 1940 bleef Matser zijn taak
    vervullen, ook toen de gemeenteraad het jaar daarop door de
    Duitsers werd ontbonden en burgemeester H.P.J. Bloemers door de
    bezetter tot enig verantwoordelijk functionaris werd
    aangewezen. Matser nam nu een deelbetrekking aan bij de
    afdeling Sociale Dienst van de Algemeene Kunstzijde Unie NV
    (AKU), maar bleef in overleg met Bloemers zijn werk als
    wethouder en sinds medio 1940 ook - als langst zittende
    wethouder - loco-burgemeester feitelijk uitoefenen. Hij nam
    deel aan het verzet in een groep die opereerde vanuit de AKU.
    De activiteiten omvatten onder meer hulp aan onderduikers en
    Duitse deserteurs en de verspreiding van illegale bladen.&lt;/p&gt;
&lt;p&gt;In juli 1944 werd Bloemers door de Duitsers ontslagen en uit
    Gelderland verbannen. Tot waarnemend burgemeester werd toen de
    tot de Nationaal-Socialistische Beweging behorende E.A.A. Liera
    aangesteld. De drie wethouders weigerden Liera elke medewerking
    en doken onder. Matser bleef in Arnhem of omgeving, terwijl
    zijn vrouw en zeven kinderen naar elders uitweken. Tijdens de
    slag om Arnhem in september 1944 werd Matser door Duitse
    soldaten aangehouden, maar hij wist te ontsnappen en dook weer
    onder, ditmaal in Bennekom. Van daaruit overlegde hij met
    ambtenaren en ondernemers en werkte hij gedetailleerde plannen
    uit voor de wederopbouw van de door oorlogshandelingen zwaar
    getroffen Veluwezoom van Arnhem tot Rhenen. Matser, een man met
    veel lef, kreeg gaandeweg de leiding in het door hemzelf
    gevormde Comit&amp;eacute; Veluwezoom, dat, bij gebrek aan ander
    betrouwbaar gezag, zich steeds meer bevoegdheden aanmat.
    Bedrijfsleven, verzet en lokale ambtenaren - zelfs 'foute' -
    erkenden het in de praktijk en volgden de aanwijzingen en
    besluiten van het Comit&amp;eacute; op of vroegen nadere
    instructies.&lt;/p&gt;
&lt;p&gt;Nadat Arnhem en omgeving in april 1945 door de geallieerden
    waren bevrijd, besloot het Militair Gezag op 9 mei 1945 Matser
    tot waarnemend burgemeester van de Gelderse hoofdstad aan te
    stellen. Bloemers, inmiddels 65 jaar oud, kon en wilde, ook om
    gezondheidsredenen, niet terugkeren in zijn oude functie.
    Matsers benoeming was een gouden greep voor de stad. Hij liet
    geen gelegenheid voorbijgaan om ruchtbaarheid te geven aan de
    nood van Arnhem en de Arnhemmers, en hij deed dat met succes.
    Radiopraatjes van Matser zelf, foto's van de verwoestingen en
    filmbeelden van de naar de ontredderde stad terugkerende
    bevolking brachten in heel Nederland en daarbuiten inzamelings-
    en andere hulpacties op gang. Op doortastende wijze werden
    onder zijn leiding - 'de burgemeester in hemdsmouwen' - het
    puinruimen, het noodherstel, de herbevolking, de wederopbouw en
    de stadsvernieuwing aangepakt.&lt;/p&gt;
&lt;p&gt;In juni 1946 volgde de definitieve benoeming van Matser tot
    burgemeester van Arnhem, ondanks protesten van socialistische
    zijde - de grootste fractie in de raad - en van protestantse
    zijde, omdat tot dan toe het burgemeesterschap traditioneel aan
    een protestant voorbehouden was geweest. Deze protesten
    stierven spoedig weg. Bouwen was voor de metselaarszoon zijn
    lust en zijn leven. Helaas legden kwaliteit en schoonheid -
    zoals ook elders na de bevrijding - het daarbij nogal eens af
    tegen kwantiteit. Daarnaast zorgden Matser en een hecht team
    van wethouders en ambtenaren voor diversificatie van de
    werkgelegenheid door kantorenbouw en het bevorderen van cultuur
    en toerisme. Zijn ontembare werklust had als keerzijde zijn
    autoritair optreden, dat meer weerstand opriep naarmate de
    wederopbouw vorderde.&lt;/p&gt;
&lt;p&gt;Voor 'normale' tijden was Matser te eigengereid. In 1963 was
    er een felle botsing tussen de burgemeester enerzijds en de
    gemeenteraad met de wethouders anderzijds. Matser wilde de
    projectontwikkelaar Reinier Zwolsman bebouwing van het
    natuurterrein 'Delhuizen' toestaan. Ook de provincie en
    natuurbeschermers verzetten zich. Matser verloor deze strijd.
    In oktober 1975 kreeg deze zaak een nasleep door de postume
    beschuldiging in het linkse opinieweekblad 
    &lt;em&gt;Vrij Nederland&lt;/em&gt;

    (11, 18 en 25 okt. 1975) dat de burgemeester (smeer)geld van
    Zwolsman zou hebben aangenomen. Met Zwolsman deed Matser
    overigens veel zaken op het gebied van projectontwikkeling.
    Samen met anderen trachtten zij ook een televisiezender in de
    lucht te brengen. Ook dat avontuur mislukte.&lt;/p&gt;
&lt;p&gt;Naast het burgemeesterschap van Arnhem zette Matser zich
    tevens in voor de katholieke partij, zowel regionaal als
    landelijk. Begin 1946 werd hij lid van het dagelijks bestuur
    van de KVP, als exponent van de jongeren, die onder andere
    samenwerking met de socialisten wilden. Nadat de toenmalige
    minister van Binnenlandse Zaken, L.J.M. Beel (1945-1947), zich
    had verzet tegen de voordracht van het dagelijks bestuur hem
    tot partijvoorzitter te benoemen, ging Matser ten slotte, na
    enig geharrewar, deel uitmaken van een driemanschap dat zich
    vanaf januari 1947 'het Praesidium' noemde. W.J. Andriessen
    werd voorzitter, met Matser en E.M.J.A Sassen als
    vice-voorzitters. In 1953 werd Matser, na het aftreden van
    Andriessen, enige tijd waarnemend voorzitter. Toen de partij
    het jaar daarop het Praesidium ophief en het voorzitterschap
    voor hem er blijkbaar niet in zat, trad Matser teleurgesteld af
    als vice-voorzitter, maar bleef hij wel lid van het
    partijbestuur. Voor het voorzitterschap van de KVP en voor een
    ministerspost bezat hij te weinig geduld en politieke
    souplesse. Bovendien koketteerde de 'volksjongen uit Klarendal'
    tot ergernis van sommigen wat al te graag met zijn eenvoudige
    afkomst.&lt;/p&gt;
&lt;p&gt;Vanaf 4 juni 1946 was Matser lid van de Tweede Kamer
    geweest, maar op 19 oktober van dat jaar had hij zijn mandaat
    neergelegd om zich volledig te kunnen wijden aan de opbouw van
    Arnhem. Toen Arnhem wat dit betreft er na tien jaar goed
    bijstond en hij als vice-voorzitter van de KVP was
    teruggetreden, wilde hij op het nationale vlak politiek actief
    blijven. Al vanaf juni 1946 lid van Provinciale Staten van
    Gelderland werd hij op 6 november 1956, samen met zijn
    politieke vriend Sassen, tot lid van de Eerste Kamer gekozen.
    Zijn mooiste moment beleefde hij hier toen onder zijn leiding
    de senaat het tegenstribbelende kabinet-De Quay (1959-1963)
    uiteindelijk in december 1960 dwong mee te werken aan de
    hervatting van de bouw van de IJ-tunnel in Amsterdam, die sinds
    1957 door regeringsingrijpen stillag.&lt;/p&gt;
&lt;p&gt;De spanningen van het besturen in de jaren zestig leken
    Matser in februari 1968 op te breken, toen hij binnen
    &amp;eacute;&amp;eacute;n etmaal getroffen werd door twee hartaanvallen en
    een beroerte. In november volgde een hersenbloeding. Zijn
    wankele gezondheid dwong hem ertoe op 25 juni 1969 zijn zetel
    in de Eerste Kamer op te geven en in april 1970 ook het
    voorzitterschap van de KVP-fractie in de Gelderse Staten neer
    te leggen. Op 30 juni 1969 nam hij afscheid als burgemeester
    van Arnhem in de raadzaal van het nieuwe stadhuis, dat hij wel
    tot stand had gebracht, maar waar hij nooit zou werken. Hij
    overleed, toch nog plotseling, aan een hartaanval op 68-jarige
    leeftijd.&lt;/p&gt;
&lt;p&gt;De grootste prestatie van Chris Matser lag in de herbouw van
    het door de Tweede Wereldoorlog zwaar getroffen Arnhem. Als
    onstuitbare 'Macher' was hij onmiddellijk na de bevrijding van
    de Gelderse hoofdstad de juiste man op de juiste plaats
    geweest. Maar naarmate de stad langzaam herstelde en herleefde,
    ondervond Matsers even resolute als energieke, maar geen
    tegenspraak verdragende optreden steeds meer kritiek. Vooral in
    de naar voortgaande democratisering strevende jaren zestig werd
    deze stijl van leidinggeven als aanstootgevend ervaren.
    Anderzijds ergerden de eindeloze discussies in die jaren hem
    bovenmatig. Wellicht speelde daarbij een rol dat hij in de
    voorafgaande periode van wederopbouw te veel van zijn krachten
    en incasseringsvermogen had gevergd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Chr.G. Matser in het Gemeentearchief van
  Arnhem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vele artikelen in tijdschriften en boeken, voornamelijk over
    de wederopbouw van Arnhem. Bijvoorbeeld: 'Cultuurbeleid:
    doelstellingen en voorstellen', in 
    &lt;em&gt;Bouw&lt;/em&gt;

    (1948) nrs. 13 en 14; 
    &lt;em&gt;Arnhem stadsplan. Rapport van de studiecommissie voor het
    stadsplan Arnhem&lt;/em&gt;

    (Arnhem 1953).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door H.H.J.
  Bisterbosch, in de 
  &lt;em&gt;Arnhemse Courant&lt;/em&gt;

  , 5-2-1973 en 9-2-1973; door H.C.J. Erkens, in 
  &lt;em&gt;De Nieuwe Krant&lt;/em&gt;

  , 6-2-1973 en 9-2-1973 en door idem, in 
  &lt;em&gt;Gelderland Nu&lt;/em&gt;

  4 (1973) nr. 2, 6: Bert Kerkhoffs, 
  &lt;em&gt;Arnhem, stad van daklozen. Dossier '44-'45&lt;/em&gt;

  (Arnhem 1981); P.R.A. van Iddekinge, 
  &lt;em&gt;Arnhem 44/45. Evacuatie, verwoesting, plundering, bevrijding,
  terugkeer&lt;/em&gt;

  (Arnhem 1981); 
  &lt;em&gt;Chris G. Matser. Burgemeester van Arnhem, 1946-1969&lt;/em&gt;

  . 
  &lt;em&gt;Een familie-gedenkboek.&lt;/em&gt;

  Samengesteld door Jan C. Matser (Sunnyvale (Cal.) 1989); Wim
  Lavooij, 
  &lt;em&gt;Twee eeuwen bouwen aan Arnhem. De stedebouwkundige
  ontwikkeling van de stad&lt;/em&gt;

  (Zutphen 1990) 96-116; A.Th.M. Duffhues, 
  &lt;em&gt;Generaties en patronen. De katholieke beweging te Arnhem in de
  19e en 20ste eeuw&lt;/em&gt;

  (Baarn 1991); A.C. van Heusden en J.H.J. van den Heuvel, 
  &lt;em&gt;Het pijnlijk herstel. De wederopbouw van het openbaar bestuur
  in Gelderland, 1944-1947&lt;/em&gt;

  (Assen 1993); Bob Roelofs, 
  &lt;em&gt;Vernieling en vernieuwing. De wederopbouw van Arnhem,
  1945-1964&lt;/em&gt;

  (Utrecht 1995); J.A. Bornewasser, 
  &lt;em&gt;Katholieke Volkspartij, 1945-1980&lt;/em&gt;

  (2 dln.; Nijmegen 1995, 2000).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  J.A. Bornewasser, 
  &lt;em&gt;Katholieke Volkspartij, 1945-1980&lt;/em&gt;

  . I: 
  &lt;em&gt;Herkomst en groei (tot 1963)&lt;/em&gt;

  (Nijmegen 1995) 387.&lt;/p&gt;
&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

