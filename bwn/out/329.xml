<biodes version="1.0">
  <fileDesc>
    <title>Colenbrander, Herman Theodoor (1871-1945)</title>
    <ref target="http://resources.huygens.knaw.nl/bwn1880-2000/lemmata/bwn1/colenbrander"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">colenbrander</idno>
    <persName><name type="geslachtsnaam">Colenbrander</name>, Herman Theodoor</persName>
    <sex value="1"/>
    <event type="birth" when="1871"/>
    <event type="death" when="1945"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/COLENBRANDER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Colenbrander, Herman Theodoor&lt;/strong&gt;, historicus (Drachten 13-12-1871 - Leiden 8-10-1945).

Zoon van Bernard Willem Colenbrander, Hervormd predikant, en Janneke
Sybouts. Gehuwd sinds 1-10-1900 met Maria Theresia Hering. Uit dit
huwelijk werden 4 dochters en 2 zoons geboren.

&lt;img src=&amp;quot;images/COLENBRANDER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Colenbrander, Herman Theodoor&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Het levensdoel historicus te worden kreeg bij Colenbrander reeds
vorm als scholier: rechtlijnig streefde de jongeling erop af. Zo
probeerde hij het eindexamen gymnasium na afloop van het vijfde
cursusjaar af te leggen om zodoende een jaar ziekteverzuim van de
lagere school in te halen, maar dit werd door zijn vader en door J.
Rutgers, de toenmalige rector van het Gymnasium Haganum, verhinderd,
waardoor hij zich pas op 19-jarige leeftijd in 1891 kon laten
inschrijven als student in de Letteren aan de Universiteit te Leiden;
in de zesde klas van het Gymnasium had hij zich daarop reeds
voorbereid.&lt;/p&gt;
&lt;p&gt;Als enthousiast aanhanger van de nieuwe idee&amp;euml;n van 1880 op
politiek en wetenschappelijk gebied trad hij in het Leidse
studentencorps op samen met zijn vrienden P.C. Molhuysen en C. van
Vollenhoven, hetgeen hen door de behoudende studenten niet in dank werd
afgenomen. Colenbrander studeerde nog drie jaren bij Robert Fruin in de
vaderlandse geschiedenis en tevens bij P.L. Muller in de algemene
geschiedenis, in totaal dus vier jaren (1891-1895), waarmede hij het
tijdverlies in zijn jeugd ruimschoots had ingelopen.&lt;/p&gt;
&lt;p&gt;De grootste invloed had Fruin op de jonge student bij wie hij echter
na diens emeritaat niet kon promoveren en daarom zijn andere reeds
langer bekende hoogleraar als promotor uitzocht in plaats van de voor
het onderwerp meer voor de hand liggende hoogleraar P.J. Blok. Zijn
dissertatie vormde het eerste deel van een driedelig werk over 
&lt;em&gt;De Patriottentijd ...&lt;/em&gt;

(1897). Daartoe zocht hij veel materiaal in Londen, Parijs en Berlijn
bijeen. Uit zijn dagboek, bijgehouden tijdens zijn verblijf in deze
drie steden, blijkt dat hij over een veelzijdige belangstelling
beschikte en zijn bezoeken aan musea, schouwburgen en concertzalen
intens beleefde. Hij liet geen uur haast verloren gaan en zou met
dezelfde energie en vasthoudendheid in later tijd blijven werken. Zijn
produktiviteit als bewerker van bronnen kreeg grote omvang, maar de
noodwendige snelheid had soms onnauwkeurigheid als bijprodukt; ook zijn
keus van stukken ontkwam later niet aan kritiek. De dissertatie, het
eerste deel van 
&lt;em&gt;De Patriottentijd...,&lt;/em&gt;

waarop hij cum laude promoveerde, was door Martinus Nijhoff gratis
gedrukt, hetgeen een verdere aanduiding was dat hij in de historische
wereld van toen al enige naam begon te maken. In 1899 kwam 
&lt;em&gt;De Patriottentijd. . .&lt;/em&gt;

van 1766-1787 in drie delen gereed, voornamelijk door buitenlandse bril
gezien, waartoe Fruin hem had aangezet. Hij had hiermede onbekend
terrein verkend en nieuwe bronnen voor de vaderlandse geschiedenis
aangeboord, al zou na zijn dood het beeld, dat hij van de vooral door
buitenlandse ogen geziene. Patriotten tekende, op veel kritiek stuiten.
Te zeer wellicht zag hij deze als uitsluitend marionetten van de Franse
overmacht.&lt;/p&gt;
&lt;p&gt;Het tweede belangrijke feit in 1897 was zijn benoeming tot
adjunct-rijksarchivaris bij het Algemeen Rijksarchief in Den Haag, waar
hij zich wijdde aan de inventarisatie van de archieven van de
Oost-Indische Compagnie. Ook werkte hij mee aan de uitgave van het 
&lt;em&gt;Daghregister, gehouden in 't Casteel Batavia ...&lt;/em&gt;

(1898-1902). Later tijdens zijn hoogleraarschap in de koloniale
geschiedenis bleek hoezeer hij met inventaris en 
&lt;em&gt;Daghregister . . .&lt;/em&gt;

zijn voordeel had gedaan. In de avonduren thuis bewerkte Colenbrander
naast enkele artikelen over de Patriotten ook de collegedictaten van
Fruin over de 
&lt;em&gt;Geschiedenis der Staatsinstellingen in Nederland .. .,&lt;/em&gt;

bekend geworden onder de naam 'Dictaat Fruin-Colenbrander'
(1901, herdr. 1922), sedertdien door generaties historici, juristen en
archivarissen bestudeerd.&lt;/p&gt;
&lt;p&gt;De vraag in hoeverre Colenbrander zijn chef, de algemeen
rijksarchivaris [jhr.] mr. Th.[H.]F. van Riemsdijk, heeft
ge&amp;iuml;nspireerd om de minister van Binnenlandse Zaken Kuyper te
overtuigen van het nut van publikaties van bronnen der vaderlandse
geschiedenis door het Rijk kan thans positief worden bewezen aan de
hand van de nota's, die beide personen met elkaar wisselden bij de
voorbereiding van een Commissie van Advies voor 's Rijks
Geschiedkundige Publicati&amp;euml;n en haar werkzaamheden. Op 24 april
1902 werd deze Commissie dan ook ge&amp;iuml;nstalleerd met Van Riemsdijk
als voorzitter en Colenbrander als lid-secretaris. Vooral in de laatste
functie heeft Colenbrander zijn volle werkkracht aan het beleid van de
Commissie gegeven, o.a. neergelegd in zijn breed opgezet 
&lt;em&gt;Overzicht van de door bronnenpublicatie aan te vullen leemten der
Nederlandsche Geschiedkennis,&lt;/em&gt;

samengesteld met medewerking van enige commissieleden (1904, in 1950
ongewijzigd herdrukt) en nog steeds door de Commissie geraadpleegd bij
het opzetten van nieuwe uitgaven. In 1910 werd hij tevens benoemd tot
directeur van het Bureau voor 's Rijks Geschiedkundige
Publicati&amp;euml;n, waarmede het secretariaat verenigd werd, terwijl hij
lid van de Commissie bleef. Hijzelf had zich sedert 1902 gebogen over
een werk van enorme omvang nl. 
&lt;em&gt;Gedenkstukken der algemeene geschiedenis van Nederland van
1795-1840&lt;/em&gt;

(1905-1922. 10 dln.). Het is een volkomen onmisbaar werk voor hem, die
dit tijdvak bestudeert, al werden er na verschijning onvolkomenheden in
geconstateerd. De keuze van de stukken moest altijd in zekere mate
willekeurig zijn en de haastige uitgave van het geheel kon
verschrijvingen en vergissingen niet geheel voorkomen. Daarnaast
verschenen in hetzelfde tijdsbestek nog enkele kleinere
bronnenpublikaties nl. 
&lt;em&gt;Ontstaan der Grondwet&lt;/em&gt;

(1908-1909. 2 dln.) 
&lt;em&gt;Gedenkschriften van Anton Reinhard Falck&lt;/em&gt;

(1913) en ten slotte 
&lt;em&gt;Bescheiden uit vreemde archieven omtrent de groote Nederlandsche
Zeeoorlogen 1652-1676&lt;/em&gt;

(1919. 2 dln.). Had hij al door deze publikaties naam als
geschiedvorser gemaakt, tevens wenste hij de door hem bestudeerde
periode een reeks monografie&amp;euml;n tot leven te brengen. Daarvan waren
zonder twijfel de drie werken die de Bataafse en Franse tijd beschreven
(1908-1913) van blijvender waarde dan de overige die vlakker en
exclusief feitelijk de geschiedenis van het Koninkrijk tot aan de dood
van koning Willem II behandelden.&lt;/p&gt;
&lt;p&gt;Behalve zijn verrichtingen als secretaris en directeur (1902-1918)
heeft Colenbrander ook nog enkele andere activiteiten ontplooid, die
eveneens zijn aandacht vroegen. In 1906 was hij toegetreden tot de
redactie van 
&lt;em&gt;De Gids,&lt;/em&gt;

wier redactiesecretaris hij in 1916 werd. Hij kon zodoende meer aan het
intellectuele leven deelnemen en verzorgde in 
&lt;em&gt;De Gids&lt;/em&gt;

ook de binnen-en buitenlandse overzichten. Na de De Ruyterherdenking in
1907 aanvaardde hij een opdracht tot het schrijven van een biografie
over Nederlands grootste vlootvoogd. Verder dan de bronnenpublikatie
over de Nederlandse Zeeoorlogen van 1652-1676 kwam hij echter niet. Hij
had het te druk en deze opdracht werd toen door Blok overgenomen
(1928). Inmiddels was hij reeds in 1908 benoemd tot lid der Koninklijke
Akademie van Wetenschappen te Amsterdam en had hij in 1909 een
studiereis naar Noord-Amerika gemaakt. De Juridische Faculteit van de
Leidse Universiteit liet hem in 1910 toe als privaatdocent in de
staatkundige geschiedenis van Nederland, in 1917 gevolgd door een
lectoraat in hetzelfde vak. Van de vele boeken en artikelen, die
Colenbrander in deze periode tot 1918 buiten zijn ambtsuren schreef en
publiceerde, worden hier vermeld 
&lt;em&gt;Tien Jaren Wereldgeschiedenis 1905-1915&lt;/em&gt;

(1915. 2 dln.) waaruit blijkt dat zijn belangstelling zich ook buiten
de Nederlandse grenzen bewoog, verder 
&lt;em&gt;Historie en Leven&lt;/em&gt;

(1915-1920. 4 dln.) waarin schetsen van historische persoonlijkheden,
alsmede 
&lt;em&gt;Leven en arbeid van Mr. C.Th. van Deventer&lt;/em&gt;

samen met J.E. Stokvis (1916-1917. 3 dln.) waaruit ook duidelijk bleek
hoezeer Colenbrander, die lid was van de Vrijheidsbond en daarin zelfs
bestuursfuncties vervulde, de ethisch-koloniale richting was toegedaan
waarvan Van Deventer zulk een belangrijk pionier was geweest.&lt;/p&gt;
&lt;p&gt;Bij Koninklijk Besluit van 19 september 1918 werd Colenbrander
benoemd tot hoogleraar in de faculteit van letteren en wijsbegeerte aan
de Rijksuniversiteit te Leiden om onderwijs te geven in de geschiedenis
van Nederlandsch-Indi&amp;euml; en de geschiedenis van de methode der
zending, zulks onder gelijktijdig ontslag als lector en als directeur
van het Bureau voor 's Rijks Geschiedkundige Publicati&amp;euml;n. Na
deze benoeming verklaarde de Commissie voor 's Rijks
Geschiedkundige Publicati&amp;euml;n in haar jaarverslag over 1918 dat de
onttrekking van zijn grote werk- en stuwkracht een gevoelig verlies
betekende en zijn werk uit de jaren 1902-1918 een monument zou blijven
op het gebied der publikatie van Nederlandse geschiedbronnen.
Colenbrander bleef na 1918 echter nog aan als lid en als particulier
medewerker tot 1926. Toen trad hij met twee andere leden af wegens een
geschil van mening met dr. F.C. Gerretson over de Groen-uitgave, dat
niet naar hun inzicht werd opgelost.&lt;/p&gt;
&lt;p&gt;Colenbrander was uiteraard door zijn vroegere werkzaamheden met de
koloniale geschiedenis bekend, maar nog niet bij uitstek deskundig. Om
zijn opvolger N.J. Krom de gelegenheid te geven zich bij zijn onderwijs
meer op capita selecta toe te leggen, deed Colenbrander toen hij in
1925 afscheid nam van zijn onderwijs aan de Indologen, zijn
college-aantekeningen drukken ; zij werden een driedelige 
&lt;em&gt;Koloniale Geschiedenis&lt;/em&gt;

(1925-1926). Inmiddels was hij ook aan de slag gegaan met zijn laatste
bronnenpublikatie over 
&lt;em&gt;Jan Pietersz. Coen. Bescheiden omtrent zijn bedrijf in
Indi&amp;euml;&lt;/em&gt;

(1919-1934) zulks in opdracht van het Bataviaasch Genootschap van
Kunsten en Wetenschappen te Batavia. Vooral de biografie van Coen kwam
pas na veel aandrang van dit Genootschap tot stand. Het verscheen dan
ook in een levensperiode van Colenbrander waarin zich een verval van
lichamelijke en geestelijke krachten langzaam aankondigde.&lt;/p&gt;
&lt;p&gt;Als opvolger van Blok was Colenbrander intussen in 1925 benoemd tot
hoogleraar in de vaderlandse geschiedenis in de faculteit van letteren
en wijsbegeerte aan de Rijksuniversiteit te Leiden, terwijl hij in 1926
betrokken was bij de totstandkoming van het Comit&amp;eacute; international
des sciences historiques te Gen&amp;egrave;ve en in 1927 bij de oprichting
van het Nederlandsch Comit&amp;eacute; voor Geschiedkundige Wetenschappen
waarvan hij van 1928 tot 1933 voorzitter was. Zijn hoogleraarschap is
stellig niet het hoogtepunt van zijn leven geworden; dat ligt in zijn
periode bij de R.G.P. toen hij zich naar hartelust kon bezighouden met
geschiedvorsing en geschiedschrijving. Hierin lag zijn voorkeur, meer
dan in het onderwijs. Deze man, die de gave van het geschreven en het
gesproken woord bezat liet de laatste eigenschap nauwelijks tot haar
recht komen en zeker niet tijdens zijn colleges. Indien echter een
onderwerp hem boeide dan kon hij aanvankelijk fascinerend college
geven, vooral over de staatkundige geschiedenis. Hij was zeker geen
geboren of boeiend docent, maar bond toch een ruime kring studenten aan
zich. Een tragisch geval in het niet gemakkelijke leven van
Colenbrander deed zich voor in 1933 toen hij van plagiaat beschuldigd
werd door P.N. van Eyck (correspondent van de 
&lt;em&gt;NRC&lt;/em&gt;

te Londen) en prof. P.C.A. Geyl (hoogleraar aan de Universiteit te
Londen) gepleegd in een lang artikel dat hij gepubliceerd had in het
januarinummer van 
&lt;em&gt;De Gids 97&lt;/em&gt;

(1933) I, 3-130 over 'Willem van Oranje', ter gelegenheid van
de geboorte van Willem de Zwijger. Hij hield op 6 januari in Leiden in
het bijzijn van koningin Wilhelmina een herdenkingsrede, die geheel op
dat artikel was gebaseerd. Van Eyck had ontdekt dat dit artikel was
gevolgd, 'soms letterlijk, naar Pirenne, wiens talrijke
verwijzingen naar de zestiende-eeuwse bronnenliteratuur klakkeloos
waren overgenomen'. 'Hij was begonnen met aan Colenbrander te
schrijven, van wie hij een antwoord kreeg nietszeggend, maar op 's
mans gewone, hooghartige toon geschreven' (Geyl,
'Levensverhaal...', 328). Van Eyck haalde toen Geyl erbij en nu
kwam de zaak pas goed aan het rollen. Uiteindelijk benoemden Rector en
Curatoren van de Leidse Universiteit een commissie van deskundigen,
bestaande uit de hoogleraren H. Brugmans, I.H. Gosses en G.W. Kernkamp,
die tot hun leedwezen constateerden de beschuldiging juist te hebben
bevonden, maar die eveneens het optreden van Van Eyck en Geyl op
uitvoerige wijze afkeurden.&lt;/p&gt;
&lt;p&gt;Colenbrander heeft zich door deze kwestie in zijn eigenwaarde diep
geschokt gevoeld en het ergste voor hem was dat de vriendschap met
Huizinga en Van Vollenhoven weliswaar niet geheel verbroken werd, maar
toch wel door deze hele kwestie verzwakte. Daarbij speelde een rol dat
Huizinga - toen rector magnificus - juist de herdenkingsrede aan
Colenbrander had overgelaten, omdat deze als hoogleraar in de
vaderlandse geschiedenis daarin een eer had gesteld dat te mogen doen.
Achteraf werd Colenbranders 'pijnlijke vergissing' geweten aan
de afneming van zijn spankracht en aan overbelasting van de 62-jarige.
Inderdaad was hij in deze tijd tegelijk bezig met de levensbeschrijving
van Jan Pietersz. Coen, en de biografie van koning Willem I, terwijl
hem financi&amp;euml;le zorgen voor het gezin, die hem tot steeds harder
werken aanspoorden, kwelden.&lt;/p&gt;
&lt;p&gt;Na 1933 ging zijn gezondheid verder achteruit en het lopen werd
moeilijk. 'Het brandde er wel, maar de vlam kon niet uitslaan'
; dit is een zinsnede ontleend aan Colenbranders biografie van 
&lt;em&gt;Willem I. . . (I, 2&lt;/em&gt;

69), waarmee ook hij zelf tot op zekere hoogte in zijn latere jaren kan
worden gekenschetst. Weliswaar reisde hij nog in 1935 naar Zuid-Afrika
en in 1938 naar Nederlandsch-Oost-Indi&amp;euml;, maar zijn krachten namen
duidelijk af. In 1939 legde hij na enige aandrang het secretariaat van
de redactie van 
&lt;em&gt;De Gids&lt;/em&gt;

neer en in 1941 het redactielidmaatschap. Met de sluiting van de Leidse
Universiteit (6 november 1940) kwam ook het hoogleraarschap tot een
abrupt einde. Colenbrander gaf zijn laatste pennevrucht 
&lt;em&gt;Oranje en het Wilhelmus&lt;/em&gt;

tijdens de Duitse bezetting uit. Hij hield zich voor zover zijn
gezondheid dit toeliet bezig met de studie van de Franse tijd in
Nederland. Hij beleefde de bevrijding, maar stierf kort daarna op 8
oktober 1945.&lt;/p&gt;
&lt;p&gt;Deze man wiens arbeidskracht opgebruikt werd in het eindeloos
publiceren van bronnen, hunkerde eigenlijk naar geschiedschrijving in
grote stijl. Hij verlangde naar het scheppen van een beeld, zo mogelijk
in een werk van lange adem. Zijn geschied-beschouwing was
klein-Nederlands geori&amp;euml;nteerd zoals blijkt uit zijn zeer
beredeneerde, doordachte en verantwoorde artikel van 1923 'Over de
grenzen der Vaderlandsche Geschiedenis' 
&lt;em&gt;(Meded. Kon. Akad. van Wetensch. Afd. Letterk.&lt;/em&gt;

56. Serie B: 2). In zijn inaugurele rede van 1925 bepleitte
Colenbrander, kennelijk traditioneel leerling van Fruin, 
&lt;em&gt;Eerherstel der staatkundige geschiedenis.&lt;/em&gt;

Maar toch waren ook in deze rede klanken te horen van een jongere
generatie ge&amp;iuml;nspireerd als het ware door de beweging van Tachtig
en een radicaal liberalisme. 'Van alle lieden der wetenschap is de
historicus de scheppende kunstenaar het naast verwant.' Als
geschiedschrijver en bronnenpublicist van de periode van 1795-1848, als
koloniaal historicus van de zg. ethische richting vormde Colenbrander
en zijn werk het sluitstuk van de liberale geschiedschrijving, zoals
die in de tweede helft van de 19de eeuw op gang was gekomen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de Commissie voor 's Rijks Geschiedkundige
Publicati&amp;euml;n 1900-1918, waarin Notulen door Colenbrander
eigenhandig geschreven en correspondentie van hem met Van Riemsdijk en
particuliere bewerkers. Particuliere papieren en onuitgegeven
manuscripten in de Leidse Universiteitsbibliotheek.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie achter het onder L. genoemde 
&lt;em&gt;Levensbericht van de Maatschappij der Nederlandse Letterkunde&lt;/em&gt;

te Leiden door dr. J.K. Oudendijk.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Huizinga, 'Colenbrander als Gidsredacteur', in 
&lt;em&gt;De Gids&lt;/em&gt;

105 (1941) I, 2-5; A.W. Bijvanck, in 
&lt;em&gt;Almanak van het Leidsche Studentencorps&lt;/em&gt;

128 (1946) 37-39 ; A.J.C. R&amp;uuml;ter, in 
&lt;em&gt;Jaarboek der Koninklijke Nederlandse Akademie van Wetenschappen
1947-1948,&lt;/em&gt;

183-192; Johanna K. Oudendijk, in 
&lt;em&gt;Jaarboek van de Maatschappij der Nederlandse Letterkunde te Leiden
1950-1951. Levensberichten&lt;/em&gt;

102-106; Annie Romein-Verschoor, 
&lt;em&gt;Omzien in verwondering&lt;/em&gt;

(Amsterdam, 1970) I, 112; P. Geyl, 'Levensverhaal (tot 1945)',
in 
&lt;em&gt;Pennestrijd over Staat en Historie . . .&lt;/em&gt;

(Groningen, 1971) 328-331.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Website Universiteit Leiden: http://www.geschiedenis.leidenuniv.nl/index.php3?m=114&amp;c=491 [8-8-2007].
&lt;/p&gt;

&lt;p&gt;N.M. Japikse&lt;/p&gt; 
&lt;dtml-var bwn_footer&gt;</text>
  </biography>
</biodes>

