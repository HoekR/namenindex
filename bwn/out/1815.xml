<biodes version="1.0">
  <fileDesc>
    <title>Thijsse, Jacobus Pieter (1865-1945)</title>
    <ref target="http://resources.huygens.knaw.nl/bwn1880-2000/lemmata/bwn5/thijsse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">thijsse_5</idno>
    <persName><name type="geslachtsnaam">Thijsse</name>, Jacobus Pieter</persName>
    <sex value="1"/>
    <event type="birth" when="1865"/>
    <event type="death" when="1945"/>
    <state type="occupation">bioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/THIJSSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Thijsse, Jacobus Pieter&lt;/strong&gt;, bioloog en natuurbeschermer (Maastricht 25-7-1865 - Overveen (N.H.) 8-1-1945). 
Zoon van Jacobus Thijsse, sergeant bij de infanterie, en
  Catharina Johanna Priester. Op 31-7-1891 gehuwd met Helena
  Christina Petronella Bosch (1867-1938), onderwijzeres. Uit dit
  huwelijk werden 2 zoons geboren.
  

  
  &lt;/p&gt;
&lt;img class='bwnimg' BORDER='0' align='right' src='images/THIJSSE.jpg' alt='afbeelding van Thijsse, Jacobus Pieter'&gt;
&lt;p&gt;Jac.P. Thijsse - 'Co' voor zijn vrienden - groeide op als
    derde zoon in een gezin met vier kinderen. Hij bezocht de
    lagere school in Grave en Woerden en volgde van 1879 tot 1883
    de opleiding tot onderwijzer aan de gemeentelijke Kweekschool
    voor Onderwijzers en Onderwijzeressen te Amsterdam. Op
    achttienjarige leeftijd stond hij voor de klas op een
    Amsterdamse school als derde onderwijzer. Hij behaalde
    verschillende aanvullende akten en verliet Amsterdam in 1891 om
    hoofd van de Fransche school in Den Burg op Texel te worden. In
    hetzelfde jaar trouwde hij met Helena Bosch.&lt;/p&gt;
&lt;p&gt;Thijsse kon goed aarden op Texel. Hij was een
    natuurliefhebber en trok met zijn leerlingen over het eiland.
    Eieren zoeken was een geliefde bezigheid bij de Texelse jeugd,
    en wie de eieren kon vinden, kende de broedgebieden. Zo ging
    Thijsse het vogelleven bestuderen. Hij ontmoette er ook een
    paar Britse ornithologen, die hem op het idee brachten zijn
    eerste publicaties over vogelwaarnemingen in het Britse
    vogeltijdschrift 
    &lt;em&gt;Hardwicke's Science Gossip&lt;/em&gt;

    (1894/1895) te plaatsen. Thijsse bleef anderhalf jaar op Texel,
    want de heimwee van zijn vrouw bracht hem al in 1892 terug naar
    Amsterdam. Hij werd er hoofd van de Openbare School aan de
    Passeerdersgracht.&lt;/p&gt;
&lt;p&gt;In 1893 leerde Thijsse Eli Heimans kennen, eveneens
    schoolhoofd in Amsterdam, met wie hij een serie boekjes over de
    Nederlandse natuur schreef: 
    &lt;em&gt;Langs dijken en wegen&lt;/em&gt;

    (1894), 
    &lt;em&gt;In sloot en plas&lt;/em&gt;

    (1895), 
    &lt;em&gt;Door het rietland&lt;/em&gt;

    (1896), 
    &lt;em&gt;Hei en dennen&lt;/em&gt;

    (1897), 
    &lt;em&gt;In de duinen&lt;/em&gt;

    (1899) en 
    &lt;em&gt;In het bosch&lt;/em&gt;

    (1901). Deze publicaties hadden een aangename en
    populariserende schrijfstijl en waren voorzien van kleurrijke
    door henzelf vervaardigde illustraties. De voor iedereen
    begrijpelijke en aanstekelijke manier van schrijven over de
    natuur was nieuw en sprak een groot publiek aan. De auteurs
    namen de lezer als het ware mee op hun wandelingen naar voor
    iedereen bereikbare plaatsen als het stadspark of de slootkant.
    De boekjes wekten op tot navolging, tot het zelf gaan kijken en
    waarnemen en stimuleerden zo de natuurstudie als hobby, ook wel
    'natuursport' genoemd.&lt;/p&gt;
&lt;p&gt;Binnen deze belangstelling voor natuursport past ook de
    oprichting van het tijdschrift 
    &lt;em&gt;De Levende Natuur&lt;/em&gt;

    in 1896 door Thijsse, Heimans en J. Jaspers jr. Daarnaast
    ontdekten ook kranten en tijdschriften die belangstelling,
    waardoor Thijsse - en anderen - in de gelegenheid werden
    gesteld over belevenissen in de natuur te publiceren. Hij kreeg
    rubrieken in het 
    &lt;em&gt;Algemeen Handelsblad&lt;/em&gt;

    (1901-1906), 
    &lt;em&gt;De Telegraaf&lt;/em&gt;

    (1909-1916), 
    &lt;em&gt;Het Jonge Leven&lt;/em&gt;

    (1910-1920), 
    &lt;em&gt;De Nieuwe Rotterdamsche Courant&lt;/em&gt;

    (1911-1914) en 
    &lt;em&gt;De (Groene) Amsterdammer&lt;/em&gt;

    (1914-1938), en hij schreef honderden 'losse' bijdragen voor
    talloze andere kranten en tijdschriften. In 1901 behoorde
    Thijsse ook tot de oprichters van de Nederlandsche
    Natuurhistorische Vereeniging, waarbinnen in plaatselijke
    afdelingen actief de natuursport werd beoefend, waar Thijsses 
    &lt;em&gt;Ge&amp;iuml;llustreerde Flora van Nederland&lt;/em&gt;

    (1899) en zijn 
    &lt;em&gt;Wandelboekje voor natuurvrienden&lt;/em&gt;

    (1900) veel ter hand werden genomen.&lt;/p&gt;
&lt;p&gt;Daarnaast kwam Thijsse in contact met professionele
    biologen, ornithologen en botanici, die zijn veldbiologisch
    werk en zijn bijdrage aan de popularisering van de natuursport
    konden waarderen, zoals de Amsterdamse hoogleraar in de
    plantenfysiologie Hugo de Vries en C. Kerbert, directeur van
    Artis en bovendien een oud-leraar van Thijsse op de
    kweekschool. In deze, wat elitairdere kringen werkte Thijsse in
    1901 mee aan de oprichting van organisaties als de
    Nederlandsche Ornithologische Vereeniging. Vanaf 1899 was hij
    tevens bestuurslid van de pas opgerichte Amsterdamsche
    Entomologische Club, en vanaf 1910 maakte hij deel uit van het
    hoofdbestuur van de Nederlandsche Vereeniging tot Bescherming
    van Vogels.&lt;/p&gt;
&lt;p&gt;Zijn contacten in de wereld van de media en de wetenschap
    kwamen hem goed van pas toen de gemeente Amsterdam in 1904 het
    plan opperde het Naardermeer vol te storten met huisvuil. Hij
    keerde zich hiertegen en zocht naar mogelijkheden om het
    Naardermeer te beschermen. Thijsse stelde voor om het meer door
    een vereniging te laten aankopen als te beschermen
    natuurmonument. Uiteindelijk voerde de gemeente het plan niet
    uit, omdat er goedkopere oplossingen voor de vuilstort gevonden
    werden. Het gevaar was geweken, maar Thijsse zette door in zijn
    streven naar aankoop. Zijn initiatief leidde uiteindelijk tot
    de oprichting van de Vereeniging tot Behoud van
    Natuurmonumenten in Nederland in 1905. Het bestuur bestond
    voornamelijk uit wetenschappers en daarnaast uit - veelal
    aristocratische - juristen en zakenlieden. Thijsse werd lid van
    het dagelijks bestuur en vormde decennialang samen met P.G. van
    Tienhoven de spil van de vereniging.&lt;/p&gt;
&lt;p&gt;Als auteur kreeg Thijsse erkenning toen hij in 1906 werd
    gekozen tot lid van de Maatschappij der Nederlandsche
    Letterkunde in Leiden. In hetzelfde jaar maakte hij zijn eerste
    album in opdracht van de koek- en snoepwarenfabriek Verkade.
    Het was een reclameactie. Thijsse schreef de tekst voor het
    plakboek, dat voor een kleine prijs door Verkade werd verkocht.
    De kleurenillustraties werden in de vorm van losse plaatjes bij
    de Verkadekoekjes en -beschuiten verpakt. Zo kon door koop en
    ruil het album compleet worden. Zo groot was het succes dat er
    tot 1938 in totaal negentien albums verschenen, die bovendien
    vele malen werden herdrukt en een totale oplage van meer dan
    &amp;eacute;&amp;eacute;n miljoen exemplaren bereikten. Thijsse kreeg een
    grote bekendheid en populariteit. Hij werd veel gevraagd voor
    lezingen en trok er wekelijks &amp;eacute;&amp;eacute;n of meer avonden op
    uit om ergens te spreken. Erelidmaatschappen vielen hem ten
    deel van onder andere de dierenbescherming Amsterdam (1907), de
    Saint-Hubert Club de France (1913), de Royal Society for the
    Protection of Birds (1914), de Nederlandsche Natuurhistorische
    Vereeniging (1926) en Natuurmonumenten (1931).&lt;/p&gt;
&lt;p&gt;Zijn reputatie leidde er mede toe dat de onderwijzer Thijsse
    leraar in het middelbaar onderwijs kon worden, hoewel hij
    daartoe geen offici&amp;euml;le bevoegdheid had. Van 1921 tot aan
    zijn pensioen in 1930 was hij leraar aan het Kennemer Lyceum in
    Bloemendaal - waarheen hij in 1902 al was verhuisd - en van
    1922 tot 1928 ook leraar aan de Middelbare Meisjesschool
    aldaar. Aanvankelijk was dat op tijdelijke basis. Een vaste
    aanstelling voor een 'onbevoegde' ging te ver, maar nadat de
    Universiteit van Amsterdam hem op 18 september 1922 een
    eredoctoraat had verleend, kwam het toch tot een vaste
    aanstelling.&lt;/p&gt;
&lt;p&gt;Er was ook wel twijfel aan Thijsses capaciteiten, in het
    bijzonder aan de wetenschappelijke waarde van zijn inzichten.
    Dit bleek bijvoorbeeld toen in 1929 werd voorgesteld hem lid te
    maken van de Commissie van Advies inzake de Natuurmonumenten
    van Staatsbosbeheer. Deze zogeheten commissie-Weevers gaf een
    wetenschappelijke onderbouwing aan het natuurbeschermingsbeleid
    van Staatsbosbeheer, en de hoogleraren in die commissie waren
    er niet direct van overtuigd dat Thijsse hier waardevolle
    bijdragen zou kunnen leveren. Respect voor zijn persoon gaf
    uiteindelijk de doorslag. Thijsse was inderdaad niet
    wetenschappelijk ingesteld. Daarvoor was hij te 'onbekommerd',
    zoals het door hem gevoerde motto luidde. Thijsse - geen
    theoreticus van opleiding en misschien ook van aanleg -, mengde
    zich niet in wetenschappelijke debatten. Hij werd gewaardeerd
    als een uitstekend veldbioloog, die zijn waarnemingen het
    liefst deelde met een groot publiek. Zijn boek over botanie, 
    &lt;em&gt;Omgang met planten&lt;/em&gt;

    (1909), vormde in dit opzicht een uitzondering. Dit werk had
    wel een wetenschappelijk karakter en werd bij zijn erepromotie
    door zijn promotor, prof. Th.J. Stomps, dan ook zijn
    'dissertatie' genoemd.&lt;/p&gt;
&lt;p&gt;Thijsse was vooral een popularisator, die met zijn
    aanstekelijk enthousiasme en een grote dosis beminnelijkheid
    mensen wist te overtuigen. Wanneer een afvaardiging van
    Natuurmonumenten bijvoorbeeld een onderhoud met een minister
    had geregeld, ging Thijsse mee omdat hij als geen ander een
    bewindsman in een persoonlijk woord tot andere gedachten kon
    brengen. In de persoonlijke benadering lag ook zijn
    bestuurskracht. Hij was een man van het midden, hij nam over
    het algemeen geen extreme standpunten in. Dat gaf hem, met zijn
    aimabele persoonlijkheid, de gelegenheid te bemiddelen bij
    grote verschillen van inzicht binnen een bestuur.&lt;/p&gt;
&lt;p&gt;Toch was Thijsse geen groot bestuurder. Hij was niet de man
    die de richting aangaf, en hij liet op bestuursvergaderingen
    nogal eens verstek gaan. Evenmin zag hij zichzelf als
    natuuractivist. Zo schreef hij in het 
    &lt;em&gt;Algemeen Handelsblad&lt;/em&gt;

    (9-1-1904): 'Ik houd niet van agiteeren en van adressen en
    petities keer ik mij doorgaans af, omdat ze mij meestal
    onbescheiden, betweterig of komiek voorkomen'. Thijsse
    fulmineerde niet, maar sprak zijn teleurstelling uit op een
    manier die als het ware medelijden met de natuur opriep. De in
    1933 voltooide Afsluitdijk beschreef hij bijvoorbeeld als een
    technische prestatie van formaat, en deze afsluiting van de
    Zuiderzee was natuurlijk uit veiligheidsoverwegingen
    noodzakelijk. Maar voor de natuur was het wel een ingreep met
    grote gevolgen. 'Niet zonder aandoening zagen wij aan den
    vooravond van de afsluiting het laatste kwalletje nog naar
    binnen gaan', schreef hij in 1936 aan een kennis.&lt;/p&gt;
&lt;p&gt;De technische vooruitgang, die bijvoorbeeld de ontginningen
    en ruilverkavelingen mogelijk maakte, slokte veel natuur op,
    maar Thijsse begreep dat hij niet stilgezet kon worden. Maar
    toen de ontginningen en verkavelingen tijdens de economische
    crisis van de jaren dertig zich onder andere door de
    werkverschaffing in steeds hoger tempo voltrokken, voelde hij
    zich genoodzaakt deze ontwikkeling te vertragen.
    Natuurmonumenten beschikte over onvoldoende kapitaal om in
    gelijk tempo terreinen aan te kopen. Het landschap op zichzelf
    werd nu bedreigd. Pogen om het waardevolste te behouden en
    pleiten om bij ontginningen en verkavelingen toch enige
    rekening met de natuur te houden, werd de strategie. Dat
    laatste deed Thijsse sinds 1932 als afgevaardigde van
    Natuurmonumenten in de Contact-commissie voor Natuur- en
    Landschapsbescherming, een orgaan waarin de
    natuurbeschermingsorganisaties gezamenlijk overleg met de
    overheid voerden.&lt;/p&gt;
&lt;p&gt;De natuurbeschermers konden tegenover de ontginners weinig
    gewicht in de schaal leggen en zochten steun bij de overheid.
    Overtuigingskracht en goede contacten waren ook hier weer
    belangrijk. 'Hier staan nu onze ingenieurs voor een moeilijk
    vraagstuk, dat velen hunner ook wel smartelijk zal kwellen',
    schreef Thijsse in 
    &lt;em&gt;De Levende Natuur&lt;/em&gt;

    (38 (1933) 369-374). 'Mag Nederland millioenen guldens ten
    koste leggen aan werkzaamheden, die het kostelijk natuurschoon
    vernietigen, die ons land in dat opzicht voor altijd
    verarmen?'. Thijsse wilde graag dat kundige natuurbeschermers
    betrokken werden bij ontginningsplannen om zo die ingenieurs te
    kunnen helpen. Vaak was het immers mogelijk om met wat
    wijzigingen natuur te sparen zonder dat de
    landbouwmogelijkheden wezenlijk in het gedrang kwamen. Daarbij
    ging Thijsse uit van de goede wil van zijn medemens. De
    natuurbeschermers kregen in de Contact-commissie allengs een
    offici&amp;euml;le stem, maar konden tegelijkertijd niet meer doen
    dan adviseren en pogen te overtuigen. Een man als Thijsse met
    zijn bekendheid, populariteit, beminnelijkheid en verzoenende
    houding kon bij zo'n aanpak een belangrijke rol spelen. Maar
    daar waar de landbouwbelangen in het nauw kwamen of er extra
    kosten gemaakt moesten worden, bereikte ook die
    overtuigingskracht snel haar grenzen.&lt;/p&gt;
&lt;p&gt;Thijsse ontbeerde de steun van grote, maatschappelijk sterke
    organisaties. Die zouden pas later tot stand komen; mede door
    zijn toedoen. Thijsses belangrijkste bijdrage aan de
    natuurbescherming is dan ook gelegen in de popularisering van
    de natuur bij een groot publiek, waardoor hij - samen met
    anderen - de noodzakelijke mentaliteitsverandering op gang
    bracht. Door zijn tijdloze en aanstekelijke manier van
    schrijven bleven Thijsses geschriften ook na zijn dood in 1945
    nog lang populair. 'Als je Thijsse wilt citeren', aldus de
    schrijver Jan Wolkers vijftig jaar later, 'is het eind ervan
    zoek. Het gaat maar door, als een hoorn van overvloed waaruit
    hij de hele flora en fauna van ons land over je uitstort in
    woorden en beelden die je voorgoed bijblijven' (&lt;em&gt;NRC Handelsblad&lt;/em&gt;

    , 2-6-1995).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archiefmateriaal van en over Jac.P. Thijsse berust bij
  de Heimans en Thijsse Stichting te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Arie van Loon, 'Boeken die Jac.P. Thijsse heeft geschreven:
    een keuze', in de onder P genoemde publicatie 
    &lt;em&gt;De eeuw van Thijsse&lt;/em&gt;

    , 15-16. Een volledige bibliografie van Jac.P. Thijsse is
    aanwezig bij de Heimans en Thijsse Stichting te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Enkele publicaties over Jac.P. Thijsse', in Arie van
  Loon [e.a.], 
  &lt;em&gt;De eeuw van Thijsse. 100 jaar natuurbeleving en
  natuurbescherming&lt;/em&gt;

  (Amsterdam 1996) 16. Verder: H.P. Gorter, 
  &lt;em&gt;Ruimte voor natuur. 80 jaar bezig voor de natuur van de
  toekomst&lt;/em&gt;

  ('s-Gravenhage 1986); B. Theunissen, 'Natuursport en levensgeluk.
  Hugo de Vries, Eli Heimans en Jac. P. Thijsse', in 
  &lt;em&gt;Gewina. Tijdschrift voor de Geschiedenis der Geneeskunde,
  Natuurwetenschappen, Wiskunde en Techniek&lt;/em&gt;

  16 (1993) 287-307; Arie van Loon, ''Ook den vogel moet leeren
  omgaan met de mensch''. Dr. Jac.P. Thijsse als veldbioloog en
  volksopvoeder', in 
  &lt;em&gt;Natuurhistorisch Maandblad&lt;/em&gt;

  85 (1996) 238-246; Klaas van Berkel, 'Heimans en Thijsse en het
  boek der natuur', in idem, 
  &lt;em&gt;Citaten uit het boek der natuur. Opstellen over Nederlandse
  wetenschapsgeschiedenis&lt;/em&gt;

  (Amsterdam 1998) 265-295; Marga Coes&amp;egrave;l, 
  &lt;em&gt;Natuurlijk Verkade. Het verhaal van de albums&lt;/em&gt;

  (Warnsveld 1999); Ger Harmsen, lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  VIII (Amsterdam 2000) 291-296.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Haerlem. Jaarboek 1944-1945,&lt;/em&gt; afbeelding tegenover pagina 44.&lt;/p&gt;


&lt;p&gt;J.-P. Verkaik&lt;/p&gt; 
&lt;dtml-var bwn_footer&gt;</text>
  </biography>
</biodes>

