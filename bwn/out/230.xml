<biodes version="1.0">
  <fileDesc>
    <title>Bouman, Pieter Jan (1902-1977)</title>
    <ref target="http://resources.huygens.knaw.nl/bwn1880-2000/lemmata/bwn2/bouman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bouman</idno>
    <persName><name type="geslachtsnaam">Bouman</name>, Pieter Jan</persName>
    <sex value="1"/>
    <event type="birth" when="1902"/>
    <event type="death" when="1977"/>
    <state type="occupation">historicus</state>
    <state type="occupation">socioloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bouman, Pieter Jan&lt;/strong&gt;, historicus en socioloog (Batavia (Ned.-Indi&amp;euml;) 19-9-1902 - Groningen 10-3-1977).

Zoon van Jan Jurjen Bouman, gezagvoerder N.-O.-I.-paketvaart, later
docent TH, en Petronella Anna Adriana Fonkert. Gehuwd op 5-4-1928 met
Christina Adriana Magdalena Kloot. Uit dit huwelijk werden 3 zoons
geboren.





&lt;/p&gt;
&lt;p&gt;Bouman volgde de HBS te Rotterdam, de stad waar hij na zijn
eindexamen in 1921 ook ging studeren aan de Nederlandsche
Handels-Hoogeschool. Daar raakte hij vooral ge&amp;iuml;nteresseerd in de
economische geschiedenis, en het was dan ook in dat vak dat hij in 1931
bij zijn leermeester Z.W. Sneller promoveerde op een proefschrift over 
&lt;em&gt;Rotterdam en het Duitsche achterland 1831-1851.&lt;/em&gt;

Sinds zijn doctoraal examen in 1926 was hij reeds werkzaam als leraar
aan de HBS te Middelburg, voor welke benoeming hij tevens de MO-akte
geschiedenis haalde. Hoewel zijn wetenschappelijke bedrijvigheid nog in
eerste instantie de economische geschiedenis betrof, was het toch
uiteindelijk de sociologie, en met name de historische ontwikkeling van
de maatschappij, die hem het meest vermochten te boeien. Een eerste
doorbraak in die richting had al plaats gevonden in zijn studententijd,
toen een verblijf te Londen sociale misstanden onder zijn aandacht
bracht. Marx bestudeerde hij erom, maar van de klassenstrijd wilde hij
niet weten. Zijn leidende idee&amp;euml;n over de opkomst van de
kapitalistische maatschappij ontleende Bouman in eerste instantie aan
Max Weber, terwijl later ook Karl Mannheim richting aan zijn denken
gaf. Hem viel ook reeds v&amp;oacute;&amp;oacute;r de oorlog het veel later bekend
geworden werk van Norbert Elias op. Bouman las veel, en op
verschillende terreinen; bovendien voelde hij een sterke
maatschappelijke betrokkenheid, die evenwel niet tot een blijvend
lidmaatschap van een politieke partij leidde. Als zovelen in de jaren
dertig toonde hij zich teleurgesteld in de werking van het
parlementaire stelsel, en was hij ontvankelijk voor een oplossing zoals
F.C. Gerretson die voorstelde, nl. om door middel van een
'monarchaal kabinet' orde op zaken te stellen. Zelf poneerde
hij herhaaldelijk zijn voorkeur voor een nationaal-socialisme, dat in
plaats van de klassenstrijd sociale harmonie zou brengen, en via een
sterk staatsgezag en economisch nationalisme een einde zou maken aan de
crisis van het Westerse kapitalisme. Dergelijke opvattingen, die nog
het beste onder de noemer van het 'solidarisme' te brengen
zijn, vindt men het meest uitgesproken in de brochure 
&lt;em&gt;Structuurcrisis en nationaal-socialisme in Nederland&lt;/em&gt;

uit 1935. Bouman heeft zich hier later van gedistantieerd, al voerde
hij in 
&lt;em&gt;Sociale opbouw&lt;/em&gt;

in 1941 nog een pleidooi voor de instelling van een Corporatieve Kamer
naast de Tweede (Staatkundige) Kamer. Praktische politieke
consequenties had dit alles niet: Bouman trad vooral naar voren in het
werk van de volkshogeschool. Voorts nam hij deel aan de discussies over
een 'doorbraak' van de verstarde politieke verhoudingen, en was
hij in de eerste jaren van de Duitse bezetting een actief lid van de
Nederlandsche Unie, waarin hij zich vooral bezighield met de
jeugdbeweging.&lt;/p&gt;
&lt;p&gt;Tot 1944 bleef hij verbonden aan de Middelburgse HBS; daarna was
hij, na de bevrijding, enige tijd economisch adviseur van het Militair
Gezag en bemoeide hij zich met problemen van distributie en
voedselvoorziening. Na een korte periode (vanaf najaar 1945) als
algemeen secretaris van de Maatschappij tot Nut van 't Algemeen te
hebben gewerkt, werd hij in februari 1946 benoemd tot hoogleraar te
Groningen in de sociologie met inbegrip van de grondslagen van het
maatschappelijk werk. Zijn inaugurele rede handelde, kenmerkend genoeg,
over 
&lt;em&gt;Sociale spanningen&lt;/em&gt;

en de middelen die op te heffen. In de 'doorbraak'-partij die
de Partij van de Arbeid wilde zijn had hij intussen zijn politieke
tehuis gevonden; geestelijk had zich bij hem een kentering voltrokken
door de terugkeer naar het christelijk geloof en zijn toetreding tot de
Nederlandse Hervormde Kerk.&lt;/p&gt;
&lt;p&gt;Als publicist had Bouman al v&amp;oacute;&amp;oacute;r de oorlog naam gemaakt,
en wel in de eerste plaats door zijn cultuurhistorisch overzicht 
&lt;em&gt;Van Renaissance tot Wereldoorlog&lt;/em&gt;

(1938; 8e herz. dr. 1971), dat gedurende enkele decennia voor velen een
leesbare inleiding bood in de ontwikkeling van cultuur en maatschappij.
Veel succes boekte ook zijn 
&lt;em&gt;Leerboek voor economische geschiedenis&lt;/em&gt;

uit 1939, dat vanaf de 8e dr. in 1956 in een herziene versie verscheen
als 
&lt;em&gt;Economische en sociale geschiedenis in hoofdlijnen.&lt;/em&gt;

Naast enkele kleinere publikaties en een geschiedenis van de Zeeuwse
landbouw zagen voorts twee inleidende werken het licht, die eveneens
bij het onderwijs veel gebruikt werden: 
&lt;em&gt;Sociologie, begrippen en problemen&lt;/em&gt;

(1940; 7e dr. 1958), een van de eerste samenvattende werken van dien
aard in Nederland, en de 
&lt;em&gt;Algemene maatschappijleer&lt;/em&gt;

van 1947 (10e dr. 1965). Zo presenteerde Bouman zich reeds vroeg als
deskundig socioloog, ofschoon hij hiertoe hoofdzakelijk door zelfstudie
was gekomen. Bouman behoorde niet tot de Amsterdamse school van
Steinmetz, waar destijds vooral 'sociografisch' opgeleide
sociologen vandaan kwamen die na de oorlog in de verdere ontwikkeling
van de sociologie een rol zouden spelen. Misschien was het verschil
tussen deze 'Amsterdamse' (en ook 'Utrechtse')
sociologen en Bouman niet eens zo groot wat de historische
belangstelling aangaat, maar tegenover deze anderen van zijn generatie
wilde Bouman bij uitstek de cultuursocioloog zijn.&lt;/p&gt;
&lt;p&gt;Die sterke historische belangstelling bleef bij hem steeds aanwezig;
zo leverde hij in 1950 het verhaal van 
&lt;em&gt;De April-Mei-stakingen van 1943,&lt;/em&gt;

en publiceerde hij in 1952 samen met zijn neef W.H. Bouman 
&lt;em&gt;De groei van de grote werkstad&lt;/em&gt;

(3e dr. 1967), dat een aardige schets geeft van het leven in Rotterdam
op het eind van de negentiende eeuw. Op het gebied van de
ondernemingsgeschiedenis leverde hij naast enkele gedenkboeken een
biografie van Anton Philips (1956), die niet onverdeeld gunstig
ontvangen werd. Als schrijver wilde hij echter m&amp;eacute;&amp;eacute;r. In de
historische wetenschap was hij teleurgesteld: vooral in de
cultuurgeschiedenis miste hij de sociologische dimensie en constateerde
hij een gebrek aan belangstelling voor het lot van de gewone man. In
zijn streven de historische werkelijkheid beter 'zichtbaar' te
maken probeerde hij te komen tot een 'filmische' verbeelding
van het verleden. Het resultaat was de bestseller 
&lt;em&gt;Revolutie der eenzamen&lt;/em&gt;

(1953; 34e dr. 1976; in vele talen vertaald). In veelal korte,
journaalachtige notities gaf het een overzicht van de geschiedenis van
de eerste helft der twintigste eeuw. In de vakkringen van historici was
de ontvangst van dit boek minder enthousiast: men achtte die filmische
methode te subjectief-romantisch en in het geval van Bouwman te
moralistisch-suggestief en wees op vele feitelijke onjuistheden die
Bouman door te snel werken en te vluchtig lezen had begaan. Maar met
deze vaktechnische kritiek had Bouman weinig op, en ook in een aantal
hierop volgende boeken, die overigens geen van alle het succes van 
&lt;em&gt;Revolutie der eenzamen&lt;/em&gt;

evenaarden, ging hij op een dergelijke manier te werk. 
&lt;em&gt;Vijfstromenland&lt;/em&gt;

(1958) gaf een 'balans der werelddelen', 
&lt;em&gt;E&amp;eacute;n onzer dagen&lt;/em&gt;

(1965) een blik in 't Voorhistorisch heden'. Wetenschap wilde
Bouman, naar eigen zeggen, met deze werken niet bedrijven; het ging om
een nieuwe vorm van geschieduitbeelding, waarbij een artistiek element
meespeelde: 'tussen wetenschap en kunst,..., in liggen vormen van
waarneming, die iedere rubricering tarten' (&lt;em&gt;E&amp;eacute;n onzer dagen,&lt;/em&gt;

312). Het essay 
&lt;em&gt;In de ban der geschiedenis&lt;/em&gt;

(1961; 3e dr. 1962) gaf een nadere uiteenzetting van wat Bouman in de
historische wetenschap miste: 'tragiek, paradox, absurditeit.'
Natuurlijk speelde daarbij zijn eigen, sterk door het existentialisme
be&amp;iuml;nvloede levensgevoel een grote rol. De vraag is of hij niet
meer van de geschiedschrijver verlangde dan deze op grond van de ter
beschikking staande bronnen kon geven. Wat Bouman zelf bood kan men
wellicht het beste omschrijven als een mengeling van cultuurhistorie,
cultuursociologie, doorspekt met filosofische en moraliserende
uitweidingen: die mengeling had ontegenzeggelijk iets fragmentarisch,
iets onafs. Ook het autobiografische geschrift 
&lt;em&gt;Voor en na de zondvloed&lt;/em&gt;

(1970) heeft om die reden iets verbrokkelds. Ondanks de onmiskenbare
vaardigheden van de schrijver rees daarom onvermijdelijk de vraag in
hoeverre hij erin was geslaagd werkelijk begrip te wekken voor het
verleden, of hij meer bood dan een betrekkelijk willekeurige rarekiek.
Mocht de grote lijn echter niet altijd duidelijk zijn, op kleine schaal
was Bouman de meester van het vignet, zoals o.a. nog bleek in zijn
boekje over de ontruiming van Schokland in 1859 (&lt;em&gt;Het verlaten eiland&lt;/em&gt;

[1975]) en in diverse van zijn artikelen. Het historische
'verhaal' heeft hij ook niet zonder meer losgelaten, zoals wel
blijkt uit zijn dappere poging tot een 
&lt;em&gt;Cultuurgeschiedenis van de twintigste eeuw&lt;/em&gt;

(1964; uitgebr. herdr. 1977).&lt;/p&gt;
&lt;p&gt;Bouman was een succesvol man: een graag gehoorde spreker, een veel
gelezen schrijver, een bekwame organisator. Er verschenen Duitse,
Indonesische en andere vertalingen van zijn werken. Een onvermijdelijk
complement van zijn verscheidenheid en brede belangstelling was wel een
zeker gebrek aan diepgang, al bedenke men dat hij in de Nederlandse
situatie kan gelden als een pionier op het gebied van de sociologie,
wie het er in eerste instantie om te doen was nieuwe terreinen van
onderzoek bloot te leggen. Zijn organisatorische capaciteiten bleken
vooral bij de verdere uitbreiding van de sociaal-wetenschappelijke
studierichting in Groningen, die tot 1964 versnipperd was over drie
faculteiten. Tot dat jaar was Bouman voorzitter van de Verenigde
Faculteiten der Letteren, der Rechtsgeleerdheid en der Economische
wetenschappen. Van 1959 tot 1960 fungeerde hij als rector magnificus.
Hij stond echter enigszins onwennig tegenover de ontwikkeling van de
academische beoefening der sociologie, die zich volgens hem te ver van
de werkelijkheid verwijderde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de beknopte bibliografie tot 1967 in: 
&lt;em&gt;Wetenschap en werkelijkheid&lt;/em&gt;

(Assen
&lt;em&gt;,&lt;/em&gt;

1967), een bundel die tevens zijn belangrijkste opstellen bevat. Daarna
verschenen o.a. nog: 
&lt;em&gt;Een handvol mensen&lt;/em&gt;

(Assen, 1969), over Duitse emigranten 'uit de tijd der beide
oorlogen'; 
&lt;em&gt;Van tijd naar tijd&lt;/em&gt;

(Assen, 1972), over de Europese cultuur rond 1800, en 
&lt;em&gt;Vrijheidshelden en terroristen&lt;/em&gt;

(Amsterdam [etc.], 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. Gosses, 'Spiegel van een tijdperk', in 
&lt;em&gt;De onderneming&lt;/em&gt;

3 (1953) 363, 364 en 369; P. Geyl, 'Een nieuwe historische
methode?', in 
&lt;em&gt;Historicus in de tijd&lt;/em&gt;

(Utrecht, 1954) 140-146; W. den Boer, 'Plakboek of witboek', in

&lt;em&gt;Tussen kade en schip&lt;/em&gt;

('s-Gravenhage, 1957) 131-154; A.A. de Jonge, 
&lt;em&gt;Crisis en critiek der democratie&lt;/em&gt;

(Assen, 1968) 325-330; A. Romein-Verschoor, 'Professor Bouman
tussen de Duitse helden', in 
&lt;em&gt;Vrij Nederland,&lt;/em&gt;

22-11-1969; J. Rogier, 'Links en rechts. Prof. Bouman', 
&lt;em&gt;ibidem,&lt;/em&gt;

16-1-1971; 
&lt;em&gt;Prof.Dr. Pieter Jan Bouman 1902-1977.&lt;/em&gt;

Herdenkingscollege... [Door M.J. Janssen et al.] (Groningen, [1977]);
B.C. van Houten, in 
&lt;em&gt;Mens en maatschappij&lt;/em&gt;

52 (1977) 121-126; C.D. Saal, in 
&lt;em&gt;De Sociologische Gids&lt;/em&gt;

24 (1977) 162-166; M.C. Verburg, 'Bouman en Zeeland', in 
&lt;em&gt;Zeeuws Tijdschrift&lt;/em&gt;

27 (1977) 62-64; H.E.S. Woldring, 'Wetenschap waartoe?', in 
&lt;em&gt;Intermediair&lt;/em&gt;

13 (1977) 23, 25, 27, 35; S.A.J. van Faassen, 'P.J. Bouman en
'De Nieuwe Orde'. De geschiedenis van een nooit verschenen
tijdschrift 1937-8', in 
&lt;em&gt;Maatstaf 30&lt;/em&gt;

(1982) 7 (,) 1-16.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

