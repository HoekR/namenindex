<biodes version="1.0">
  <fileDesc>
    <title>Zanten, Wijntje Cornelia van (1855-1946)</title>
    <ref target="http://resources.huygens.knaw.nl/bwn1880-2000/lemmata/bwn4/zanten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zanten</idno>
    <persName><name type="geslachtsnaam">Zanten</name>, Wijntje Cornelia van</persName>
    <sex value="2"/>
    <event type="birth" when="1855"/>
    <event type="death" when="1946"/>
    <state type="occupation">zangeres</state>
    <state type="occupation">muziekpedagoge</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ZANTEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zanten, Wijntje Cornelia van&lt;/strong&gt;, operazangeres en zangpedagoge (Dordrecht 2-8-1855 - 's-Gravenhage 10-1-1946). 
Dochter van Iza&amp;auml;k van Zanten, vleeshouwer, en Heiltje
  Rijshouwer.
  &lt;/p&gt;

&lt;img src=&amp;quot;images/ZANTEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zanten, Wijntje Cornelia van&amp;quot; class=&amp;quot;bwnimg&amp;quot;&gt;

&lt;p&gt;Veel beroemde zangers en zangeressen begonnen hun loopbaan
    ooit bij een amateurzangvereniging; zo ook Corry - of Kee - van
    Zanten. In haar jeugd zong zij bij de Dordtse vereniging
    'Amicitia'. Nadat men haar mooie altstem had ontdekt, kreeg zij
    haar eerste zanglessen van dirigent Henri Geul en vervolgens
    van de sopraan Wilhelmina Gips. Reeds op zeventienjarige
    leeftijd zette zij haar opleiding voort bij Carl Schneider aan
    het conservatorium in Keulen. Door haar uitzonderlijke
    kwaliteiten behaalde zij hier al na anderhalf jaar het diploma
    van de driejarige opleiding. Onmiddellijk daarna vertrok Corry
    naar Itali&amp;euml; om haar studie te voltooien bij de Milanese
    docent Francesco Lamperti sr., die haar zware altstem door
    coloratuuroefeningen de hoogte in bracht. In september 1875
    debuteerde zij in Turijn als mezzosopraan in de rol van
    'Leonora' in Donizetti's 
    &lt;em&gt;La Favorita&lt;/em&gt;

    . In diezelfde stad - en tussentijds ook in Barcelona - trad
    zij daarna op in verscheidene Italiaanse opera's; haar
    succesrijkste vertolking was toen 'Lucrezia Borgia' in de
    gelijknamige opera van Donizetti.&lt;/p&gt;
&lt;p&gt;De eenzijdige repertoirekeuze bij de Italiaanse
    operagezelschappen en haar al eerder gewekte belangstelling
    voor het werk van Richard Wagner brachten Corry van Zanten
    ertoe naar Duitsland te verhuizen, omdat men haar daar de
    gelegenheid bood te schitteren in opera's van deze Duitse
    componist. Van 1879 tot 1882 was zij verbonden aan de opera te
    Breslau. In deze jaren heeft zij ook enige liederen
    gecomponeerd, waaronder 
    &lt;em&gt;Mijn' Moedertaal&lt;/em&gt;

    (1881). Van 1882 tot 1885 had Van Zanten een engagement bij het
    Hoftheater in Kassel, waar terzelfder tijd Gustav Mahler
    dirigent was. In 1885 volgde zij Mahler, die naar Hamburg - een
    stad toentertijd befaamd om het hoge artistieke peil van haar
    theaterprodukties - was vertrokken. In het Stadttheater aldaar
    heeft zij onder Mahlers leiding enige zeer indrukwekkende
    creaties op de planken gebracht, waaronder 'Klyt&amp;auml;mnestra'
    in 
    &lt;em&gt;Iphigenia in Aulis&lt;/em&gt;

    van Von Gluck.&lt;/p&gt;
&lt;p&gt;Een aanbod om als lid van de American Opera Company in de
    New-Yorkse 'Metropolitan' te zingen, greep Corry van Zanten met
    beide handen aan. Zonder veel moeite slaagde zij erin al haar
    rollen in het Engels ten gehore te brengen. Korte tijd later
    sloot zij zich aan bij de Theodore Thomas' National Opera
    Company, waarmee ze in het seizoen 1886/1887 een grote tournee
    door geheel Noord-Amerika maakte. Haar glansrollen waren daar
    'Orpheus' in Von Glucks 
    &lt;em&gt;Orpheus and Eurydice&lt;/em&gt;

    en de titelrol uit 
    &lt;em&gt;Carmen&lt;/em&gt;

    van Bizet. Nadat deze groots opgezette onderneming failliet was
    gegaan, vond Cornelie - zoals zij zich sinds haar verblijf in
    de Verenigde Staten was gaan noemen - onmiddellijk weer een
    engagement in Hamburg. Bovendien werkte zij onder directie van
    Carl Muck in Sint Petersburg en Moskou mee aan de complete
    uitvoering van Wagners 
    &lt;em&gt;Der Ring des Nibelungen&lt;/em&gt;

    .&lt;/p&gt;
&lt;p&gt;In de overtuiging dat haar eerder genoten Italiaanse
    stemscholing te eenzijdig was gericht op de vorming van de hoge
    tonen, volgde Cornelie van Zanten in 1893 enige tijd zanglessen
    bij Julius Stockhausen, die als hoofdleraar was verbonden aan
    het Dr. Hoch's Conservatorium te Frankfort aan de Main. Kort
    daarna vestigde zij zich in Wiesbaden, van waaruit ze als
    concertzangeres geheel Rijnland bereisde. In dit Duitse Kurort
    raakte zij bevriend met de Roemeense koningin Elizabeth, bekend
    onder haar schrijfstersnaam Carmen Sylva. Deze ontdekte de
    zangpedagogische talenten van de Nederlandse diva en vroeg haar
    les te geven aan twee van haar nichten. Tussentijds trad Van
    Zanten op in Amsterdam bij de Hollandsche Opera van J.G. de
    Groot, en vanaf september 1894 verbond zij zich voor korte tijd
    aan de nieuw-opgerichte Nederlandsche Opera van C. van der
    Linden, die zijn onderkomen had gevonden in de Stadsschouwburg.
    In de loop der jaren bouwde Van Zanten een zeer uitgebreid
    repertoire voor mezzosopraan en alt op. Haar uitstekende
    vertolkingen van onder andere 'Sesto' in 
    &lt;em&gt;La clemenza di Tito&lt;/em&gt;

    van Mozart, 'Fid&amp;egrave;s' in 
    &lt;em&gt;Le Proph&amp;egrave;te&lt;/em&gt;

    van Meijerbeer, 'Azucena' en 'Amneris' in onderscheidenlijk 
    &lt;em&gt;Il Trovatore&lt;/em&gt;

    en 
    &lt;em&gt;A&amp;iuml;da&lt;/em&gt;

    van Verdi, alsmede 'Ortrud' in 
    &lt;em&gt;Lohengrin&lt;/em&gt;

    van Wagner zouden nog jaren in de herinnering van een breed,
    internationaal publiek blijven voortleven.&lt;/p&gt;
&lt;p&gt;In 1895 be&amp;euml;indigde Cornelie van Zanten definitief haar
    zangcarri&amp;egrave;re. Zij aanvaardde een aanstelling als
    hoofdlerares solozang aan het conservatorium in Amsterdam, de
    stad waar zij zich kort tevoren had gevestigd. Zij volgde hier
    Johan Messchaert op. Onder haar leerlingen bevonden zich toen
    Jos Tijssen, Anna Tijssen-Bremerkamp, Julia Culp, Jacques en
    Truus Urlus, Thom Denijs en haar oogappel, Tilly Koenen. In
    1903 verliet Van Zanten Amsterdam om in Berlijn een eigen
    Meisterschule f&amp;uuml;r Kunstgesang te leiden, die weldra veel
    aanzien genoot. Het uitbreken van de Eerste Wereldoorlog in
    1914 deed haar naar Nederland terugkeren. Zij vestigde zich in
    Den Haag, waar ze leiding gaf aan de operaklasse van het
    Koninklijk Conservatorium. Ontevredenheid met de gang van zaken
    en de slechte accommodatie noopten haar deze betrekking na een
    jaar op te geven.&lt;/p&gt;
&lt;p&gt;Voortaan beperkte Cornelie van Zanten zich tot het geven van
    zanglessen in haar woning aan het Haagse Anna Paulownaplein.
    Met de dirigent Henk van den Berg en de danseres Lilly Green
    richtte zij een eigen operaklasse op, die haar domicilie had
    aan de Laan Copes van Cattenburch. Met haar leerlingen gaf zij
    verscheidene uitvoeringen in de Koninklijke Schouwburg, waarbij
    zij zelf de regie voerde. De eerste uitvoering was de nationale
    premi&amp;egrave;re van 
    &lt;em&gt;Falstaff&lt;/em&gt;

    van Verdi, die afwisselend in het Nederlands en het Italiaans
    werd opgevoerd. Daarna werden andere opera's van het
    toentertijd gangbare repertoire voor het voetlicht gebracht,
    maar ook 
    &lt;em&gt;De Bron van Badrah&lt;/em&gt;

    , een lyrische fantasie van Rient van Santen, getoonzet door
    Bernhard van den Sigtenhorst Meyer.&lt;/p&gt;
&lt;p&gt;Het is merkwaardig dat de altijd rusteloze zangeres, die een
    groot deel van de wereld had bereisd, plotseling zeer aan huis
    en haard gehecht raakte. Overdag maakte Cornelie van Zanten af
    en toe een wandelingetje, en 's avonds bezocht zij soms een
    concert. Al haar vrije tijd besteedde zij aan het uitwerken van
    zangtechnische problemen. Haar kennis van de zangkunst en het
    menselijk stemorgaan was dan ook zeer groot en door niet
    aflatende studie wetenschappelijk onderbouwd. Haar ervaringen
    op dit gebied legde zij vast in een aantal boeken, die zowel in
    het Nederlands als in het Duits verschenen. Reeds in Berlijn
    was Van Zanten als auteur en mederedacteur verantwoordelijk
    voor 'Gesangp&amp;auml;dagogische Bl&amp;auml;tter', die als bijlage
    waren opgenomen in 
    &lt;em&gt;Der Klavier-Lehrer&lt;/em&gt;. Ook schreef zij bijdragen voor het tijdschrift 
    &lt;em&gt;Die Stimme&lt;/em&gt;.&lt;/p&gt;
&lt;p&gt;Als pedagoge gaf Cornelie van Zanten blijk van een even
    indrukwekkende als grillige persoonlijkheid. Zo kon zij sommige
    leerlingen de deur wijzen, om de eenvoudige reden dat hun
    gezicht haar niet aanstond, terwijl zij anderen - ondanks het
    grote leeftijdsverschil - een amicale omgang met haar toestond:
    door deze laatsten liet zij zich 'Kee' noemen. In Den Haag
    heeft zij als 'leerares in den kunstzang' altijd een drukke
    lespraktijk gehad, totdat haar verstandelijke vermogens
    gedurende de laatste jaren van haar leven afnamen. '''t's
    all brainwork'' was een van haar geliefkoosde gezegden; en met
    deze brains zong zij alle partijen voor, die van de sopraan en
    die van de bas, zelfs nog toen zij tachtig was; haar stem bleef
    sonoor, haar spraak beheerst en prachtig gearticuleerd'
    (Vincent, 36). Tot de leerlingen van de 'tweede generatie' die
    door Van Zanten met succes zijn geschoold, behoren Jacoba
    Dresden-Dhont, Theodora Versteegh, Dora Zweers-de Louw, Jo
    Vincent, Gerard Zalsman, Willem Ravelli en Henk Noort.&lt;/p&gt;
&lt;p&gt;Als overtuigde feministe streefde Cornelie van Zanten ernaar
    dat de vrouw in de kunst voor vol werd aangezien. Wat haarzelf
    betreft, is zij daarin zeker geslaagd. Door haar tot het
    uiterste geperfectioneerde zangmethode, die op unieke wijze het
    Italiaanse belcanto verenigde met de Duitse, op articulatie
    toegespitste leerwijze van Stockhausen, werd zij een der
    vermaardste zangdocenten van haar tijd. Waardering voor haar
    werk bleef dan ook niet uit: gedurende haar loopbaan is Van
    Zanten meermalen luisterrijk gehuldigd, terwijl haar
    verscheidene onderscheidingen en eerbewijzen ten deel
    vielen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Cornelie van Zanten (recensies,
  kranteartikelen, brieven, foto's, composities en programma's) in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Hoogere techniek van den zang&lt;/em&gt;

    (Amsterdam, 1899); 
    &lt;em&gt;Leitfaden zum Kunstgesang&lt;/em&gt;

    (Leipzig, 1903); 
    &lt;em&gt;Bel-canto des Wortes. Lehre der Stimmbeherschung durch das
    Wort&lt;/em&gt;

    (Berlijn, 1911); 
    &lt;em&gt;Het stemmen der stem&lt;/em&gt;

    ('s-Gravenhage, 1918); 
    &lt;em&gt;Het stemwonder in den Mensch&lt;/em&gt;

    ('s-Gravenhage, 1925); 
    &lt;em&gt;Das wohltemperierte Wort als Grundlage f&amp;uuml;r Kunst und
    Frieden&lt;/em&gt;

    (Z&amp;uuml;rich [etc.], 1930); 
    &lt;em&gt;Het juiste denken bij spreken en zingen&lt;/em&gt;

    (Amsterdam[, 1936]); 'De kortste weg naar den woordtoon', in 
    &lt;em&gt;Caecilia en het Muziekcollege&lt;/em&gt;

    78 (8) (1921/1922) passim.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen en necrologie&amp;euml;n o.a in 
  &lt;em&gt;De Muziekbode&lt;/em&gt;

  30 (1915) 453; 
  &lt;em&gt;Op de Hoogte&lt;/em&gt;

  (sept. 1925) 230-231; 
  &lt;em&gt;Oprechte Haarlemsche Courant&lt;/em&gt;, 1-8-1930; 
  &lt;em&gt;Algemeen Handelsblad&lt;/em&gt;, 27-7-1935 (zat. bijv.); &lt;em&gt;Mensch en Melodie&lt;/em&gt;

  1 (1946) 44-46; 
  &lt;em&gt;ibidem&lt;/em&gt;

  10 (1955) 208-211; 
  &lt;em&gt;Entr'acte&lt;/em&gt;, 8-10-1991: Jo Vincent, 
  &lt;em&gt;Zingend door het leven. M&amp;eacute;moires&lt;/em&gt;

  (Amsterdam [etc.], 1955) 35-36; S.A.M. Bottenheim, 
  &lt;em&gt;De opera in Nederland&lt;/em&gt;

  (2e herz. dr.; Leiden, 1983).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Dutch Divas in Opera &amp; Concert&lt;/i&gt;: http://www.dutchdivas.net/frames/sopranos.html [5-3-2007].
&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

