<biodes version="1.0">
  <fileDesc>
    <title>Dijkstra, Johannes (1896-1978)</title>
    <ref target="http://resources.huygens.knaw.nl/bwn1880-2000/lemmata/bwn2/dijkstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijkstra_2</idno>
    <persName><name type="geslachtsnaam">Dijkstra</name>, Johannes</persName>
    <sex value="1"/>
    <event type="birth" when="1896"/>
    <event type="death" when="1978"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DIJKSTRAJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijkstra, Johannes&lt;/strong&gt;, kunstschilder (Groningen 23-12-1896 - Groningen 21-2-1978).

Zoon van Derk Dijkstra, huisschilder, en Elizabeth Bousema. Gehuwd op
21-3-1922 met Maria van Veen. Uit dit huwelijk werden geen kinderen
geboren. 

&lt;img src=&amp;quot;images/DIJKSTRAJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dijkstra, Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Dijkstra volgde na de ULO de driejarige HBS in Groningen. Zijn
moeder had hem een carri&amp;egrave;re in de handel toegedacht. Intussen
volgde hij de woensdag- en zaterdagmiddagcursus van Academie Minerva,
de Groningse academie van beeldende kunsten. In tegenstelling tot de
oorspronkelijke plannen volgde hij hier, na de HBS, de opleiding MO
tekenen(1915-1919). In 1918 was hij medeoprichter van de Groningse
kunstenaarsvereniging De Ploeg. Hij studeerde in 1919/1920 aan de
Rijksacademie van Beeldende Kunsten te Amsterdam, waar hij zich o.a. in
de schilderkunst bekwaamde. De lessen in monumentale kunst van R.N.
Roland Holst waren essentieel voor zijn latere ontwikkeling. In 1920
vestigde hij zich, terug in Groningen, aan de Spilsluizen, waar de met
hem bevriende architect Evert van Linge een atelier voor hem bouwde.
Dijkstra leefde in deze periode vooral van het vervaardigen van
illustraties en reclamekunst. Bovendien schreef hij, als secretaris van
De Ploeg, regelmatig artikelen in verschillende kranten en
tijdschriften. Hij zou zijn hele leven een actief publicist over kunst
blijven. In 1926 werd hij leraar bij De Linetreckers, een
tekenvereniging van Groningse studenten.&lt;/p&gt;
&lt;p&gt;Bij veel van zijn werk ondervond Dijkstra waardering. Zo won hij de
Willink van Collenprijs in 1925 met zijn schilderij 'Rustende
zichters'; de Culturele Prijs van Groningen verwierf hij in 1956.
Zijn grafische oeuvre is groot. Behalve vrij werk vervaardigde Dijkstra
onder meer illustraties bij vertaalde Russische romans, bij gedichten
van onder meer Josef Cohen (1923) en bij 
&lt;em&gt;Groninger volksvertellingen,&lt;/em&gt;

door E. J. Huizenga-Onnekes verzameld onder de titels 
&lt;em&gt;Het boek van Trijntje Soldaats&lt;/em&gt;

(1928) en 
&lt;em&gt;Het boek van Minne Koning&lt;/em&gt;

(1930). Dijkstra maakte ook enkele beeldhouwwerken. Behalve van De
Ploeg was hij lid van De Onafhankelijken, Arti et Amicitiae, en de
beide verenigingen De Grafische en De Hollandsche aquarellistenkring.
Naast een-mansexposities nam hij deel aan vele tentoonstellingen van De
Ploeg en was hij enkele malen vertegenwoordigd op exposities in het
buitenland, waaronder de Biennale van Veneti&amp;euml;.&lt;/p&gt;
&lt;p&gt;In de kunstenaarsloopbaan van Johan Dijkstra kunnen we een aantal
fasen onderscheiden. Rond 1918 schilderde hij, mede onder invloed van
F.H. Bach, zijn leraar op Academie Minerva, impressionistisch. Aan het
begin van de jaren '20 werd Van Gogh zijn inspirerend voorbeeld.
Zijn schilderijen ontwikkelen zich tussen 1921 en 1924 geheel in de
lijn van deze grote meester van bijna monochroom donker naar
pointillistisch. Hiermee stond hij buiten het expressionisme van de
andere Ploegleden, die evenals hij via Jan Wiegers kennis hadden
gemaakt met de kunst en idee&amp;euml;n van E.L. Kirchner, maar deze
aanvankelijk met meer enthousiasme en getrouwheid volgden dan Dijkstra.
Dijkstra koos zijn onderwerpen steeds uit het Groningse plattelands- of
stadsleven; verder schilderde hij portretten van mede-Ploegleden.
Dezelfde thema's keren terug in zijn grafiek, waarmee hij, al
experimenterend, een hoog niveau bereikte. Pas rond 1924, later dan
zijn Ploeggenoten, kwam ook Dijkstra in de ban van het expressionisme.
Zijn bewondering voor Kirchner, Van Gogh en Edvard Munch werd toen
evident. Hij ging over op de wasverftechniek die Wiegers bij Kirchner
had leren kennen; als verdunningsmiddel werd benzine met was gebruikt.
Hij vereenvoudigde het gekozen beeld met felle kleuren om tot een
snelle spontane weergave van zijn emoties te komen; hierbij traden soms
sterke 'vertekeningen' op. Merkwaardigerwijs zijn voor een
aantal van dergelijke 'impulsieve' stukken voortekeningen
bekend. In zijn grafiek kwam hij tot een zelfde dynamiek en
expressiviteit, vooral in etsen en houtsneden.&lt;/p&gt;
&lt;p&gt;Dijkstra verliet het expressionisme abrupt in 1930 om zich in te
gaan wijden aan de gebonden kunsten, waarbij de lessen van Roland Holst
hem van pas kwamen. Daarnaast leerde hij bij van Duitse glasschilders
in Groningen. Hij bleef wel vrij tekenen en schilderen, zij het meer
natuurgetrouw dan voorheen. Tijdens de Tweede Wereldoorlog legde hij in
deze kunstvormen het Groningse landschap vast, onder meer om de
schoonheid van dit land, dat hem lief was, voor het nageslacht te
bewaren. Zijn eerste grote monumentale opdracht v&amp;oacute;&amp;oacute;r de
oorlog was de vervaardiging van ramen voor de aula van de Groninger
universiteit, die in 1951 voltooiing vond. Na de oorlog volgden
glasopdrachten in Dordrecht - het grote transeptraam in de Grote Kerk
(1951-1954), Coevorden (1962 en 1969) en Utrecht (1957, 1960 en 1964).
Voorts vervaardigde Dijkstra moza&amp;iuml;eken in Manchester en Malm&amp;ouml;
en wandschilderingen in Assen. Op het eind van de jaren '50 namen
zijn creatieve impulsen af en werd zijn werk zwakker.&lt;/p&gt;
&lt;p&gt;Dijkstra publiceerde met grote regelmaat. Hij schreef teksten voor
De Ploeg (zoals het manifest 
&lt;em&gt;De Ploeg Groningen 1927&lt;/em&gt;

en stukken in het Ploegtijdschrift 
&lt;em&gt;Het Kouter)&lt;/em&gt;

en artikelen in onder meer de 
&lt;em&gt;Vrije Bladen,&lt;/em&gt;

het 
&lt;em&gt;Cultureel maandblad&lt;/em&gt;

en het 
&lt;em&gt;Nieuwsblad van het Noorden.&lt;/em&gt;

Hij toonde zich een kundig maar strijdbaar kunstcriticus, die
emotioneel kon uithalen tegen kunstuitingen die hij niet kon waarderen
- de abstracte kunst moest het vooral ontgelden. Deze houding was, met
zijn neiging tot ijdelheid en een zekere geldingsdrang, een reden,
waarom hij weinig hartelijke contacten onderhield met collega's. In
zijn geschreven herinneringen aan de vroege Ploegtijd verheerlijkte
Dijkstra vaak het verleden; door zijn subjectief gekleurde visie zijn
deze 'memoires' niet altijd historisch betrouwbaar.&lt;/p&gt;
&lt;p&gt;Als kunstenaar ondervond Dijkstra tijdens zijn bloeiperiode van
scheppend werk veel waardering in de kunstkritiek, alleen zijn
expressionistische tijd (1924-1930) vormde daarop een uitzondering.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Dijkstra onder beheer van Stichting &amp;quot;Johan
Dijkstra&amp;quot; gevestigd te Groningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie in onder L genoemd werk van Venema 
&lt;em&gt;Johan Dijkstra.&lt;/em&gt;

[Tentoonstelling] Groninger Museum en Provinciehuis 17 febr. - tot en
met 16 maart (Groningen, 1958]; 
&lt;em&gt;Overzichtstentoonstelling [24 nov. - 14 december] grafisch oeuvre
Johan Dijkstra&lt;/em&gt;

in Pictura [Groningen, 1970]; 
&lt;em&gt;Johan Dijkstra 1896-1978. Aquarellen, tekeningen en grafiek.&lt;/em&gt;

[Tentoonstelling] 7 april - 1 mei [Groningen: Pictura,
1978].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Venema, 
&lt;em&gt;De Ploeg 1918-1930&lt;/em&gt;

(Baarn, 1978); Ad Petersen, 
&lt;em&gt;De Ploeg.&lt;/em&gt;

Gegevens omtrent de Groningse schilderkunst in de jaren '20
('s-Gravenhage, 1982).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Mieke van der Wal e.a., &lt;i&gt;Johan Dijkstra 1896-1978&lt;/i&gt; (Zwolle 1996) 70 [Dijkstra omstreeks 1955].&lt;/p&gt;



&lt;p&gt;P. Knolle&lt;/p&gt; 
&lt;dtml-var bwn_footer&gt;</text>
  </biography>
</biodes>

