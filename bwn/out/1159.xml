<biodes version="1.0">
  <fileDesc>
    <title>Maas, Hendricus Jacobus van der (1899-1987)</title>
    <author>Marc Dierikx</author>
    <ref target="http://resources.huygens.knaw.nl/bwn1880-2000/lemmata/bwn6/maas"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">maas_6</idno>
    <persName><name type="geslachtsnaam">Maas</name>, Hendricus Jacobus van der</persName>
    <sex value="1"/>
    <event type="birth" when="1899"/>
    <event type="death" when="1987"/>
    <state type="occupation">vliegtuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/MAAS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Maas, Hendricus Jacobus van der&lt;/strong&gt;, vliegtuigbouwkundige 
(Amsterdam 19-10-1899 - Oud-Beijerland 24-2-1987). Zoon van
Hendricus Jacobus van der Maas, geweermaker, en Hendrika Wilhelmina
Krans. Gehuwd op 23-4-1925 met Henderica Suk (1898-1975). Uit dit
huwelijk werden 6 zoons en 6 dochters geboren. 

&lt;/p&gt;
&lt;img src=&amp;quot;images/MAAS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Maas, Hendricus Jacobus van der&amp;quot; class=&amp;quot;bwnimg&amp;quot;&gt;
&lt;p&gt;Henk van der Maas had geen gemakkelijke jeugd. Als de oudste van
drie zoons in een zeer gelovig, gereformeerd gezin verloor hij zijn
vader al op achtjarige leeftijd. Aan het christelijk geloof hield
hij zich zijn gehele leven vast. Het was en bleef in alles zijn
belangrijkste inspiratiebron. De winkel voor geweren en
jachtattributen die zijn vader had gedreven, werd na enige tijd
verkocht. Wat het gezin restte aan inkomsten, kwam uit
huurpenningen. Ook de jonge Van der Maas moest deze van tijd tot
tijd ophalen bij huurders van de familie in de Amsterdamse
binnenstad. Bij gelegenheid sprong hij bij in de opvoeding van zijn jongere broer. Aldus leerde hij al op jeugdige leeftijd
verantwoordelijkheid te dragen. Na de lagere school volgde Van der
Maas de MULO-B en bezocht hij de Middelbare Technische School in
zijn geboorteplaats. Na een staatsexamen in 1918 kon hij met een
beurs gaan studeren aan de Technische Hoogeschool (TH) in Delft. In
juni 1923 behaalde hij hier het diploma van scheepsbouwkundig
ingenieur.&lt;/p&gt;
&lt;p&gt;Al gold zijn opleiding de scheepsbouw, voor zijn beroepspraktijk
voelde de jonge Van der Maas zich toch bijzonder aangetrokken tot
de luchtvaart. Dit nieuwe vervoermiddel en strijdmiddel stond
allerwegen in de belangstelling en hield voor een ambitieus
ingenieur tal van technische uitdagingen in. Op 15 oktober 1923
trad hij in dienst van de Rijksstudiedienst voor de Luchtvaart
(RSL) in Amsterdam. Hier vond hij werk bij de
luchtwaardigheidskeuring van vliegtuigen en bij het uitvoeren van
vliegproeven. In het kader van deze werkzaamheden kreeg Van der
Maas de kans een vliegopleiding te volgen bij de
Luchtvaart-Afdeeling van het Nederlandse leger. In 1925 behaalde
hij zijn brevet. In hetzelfde jaar trad hij in het huwelijk met
Riek Suk. Uit hun verbintenis zouden tussen 1926 en 1946 twaalf
kinderen worden geboren.&lt;/p&gt;
&lt;p&gt;Als ingenieur-vlieger bij de RSL testte Van der Maas - in zijn
vrije tijd inmiddels een enthousiast beoefenaar van de
zweefvliegsport - tot 1940 vrijwel alle in Nederland gebruikte
civiele en militaire vliegtuigtypen. Daarbij ging zijn
belangstelling in het bijzonder uit naar de stabiliteit en de
besturing van vliegtuigen in de lucht. Die belangstelling was niet
louter gericht op de praktijk, maar ook wetenschappelijk van aard,
zoals bleek uit zijn proefschrift 
&lt;em&gt;Stuurstandslijnen van vliegtuigen; de bepaling ervan door middel
van vliegproeven en hare beteekenis voor de beoordeeling der
stabiliteit&lt;/em&gt;, waarop hij op 25 maart 1929 in Delft
promoveerde.&lt;/p&gt;
&lt;p&gt;Theorie en praktijk kon Van der Maas ook combineren in het
onderzoek naar het neerstorten van het vliegtuig de 'Uiver' in de
Syrische woestijn in december 1934. Met deze Douglas DC-2 had de
Koninklijke Luchtvaart Maatschappij (KLM) twee maanden tevoren de
internationale aandacht weten te trekken in de luchtrace van
Groot-Brittanni&amp;euml; naar het Australische Melbourne. Het was geen
toeval dat Van der Maas deze opdracht kreeg. Eerder al was uit door
hem bij de RSL verricht onderzoek gebleken dat de DC-2 moeilijk te
besturen was. Duisternis, gebrekkig functionerende instrumenten,
slecht weer en vermoeidheid bij de bemanning waren daar nog als
ongunstige factoren bijgekomen. De juiste toedracht van het ongeval
- waarschijnlijk blikseminslag - kon Van der Maas echter niet
ondubbelzinnig vaststellen. Nadat een gekuiste versie van het
offici&amp;euml;le rapport over de ramp was gepubliceerd om een einde
te maken aan aanhoudende speculaties en publieke ongerustheid,
liepen Van der Maas' naspeuringen naar de toedracht ten slotte eind
1935 dood.&lt;/p&gt;
&lt;p&gt;In 1939 werd Van der Maas de eerste hoogleraar
vliegtuigbouwkunde bij de afdeling Werktuigbouwkunde en
Scheepsbouwkunde van de TH. Hij verhuisde toen met zijn gezin van
Amsterdam naar Delft. Op 10 oktober 1940 hield hij zijn inaugurele
rede met als titel 
&lt;em&gt;De start&lt;/em&gt;. Als hoogleraar behield Van der Maas de band met de
praktijk van het luchtvaartonderzoek. Aan de RSL bleef hij
verbonden als adviseur.&lt;/p&gt;
&lt;p&gt;Ondanks de moeilijke bezettingsjaren slaagde de gedreven Van der
Maas erin een kleine staf van medewerkers aan te trekken en
collegestof te ontwikkelen voor het nieuwe vakgebied. In 1943
leidde dit tot een afzonderlijk ingenieursdiploma voor
vliegtuigbouwkunde. In datzelfde jaar geraakte Van der Maas in
conflict met de Senaat van de TH, toen hij de door de Duitse
bezetter van studenten ge&amp;euml;iste loyaliteitsverklaring als
onaanvaardbaar bestempelde. Het conflict verdiepte zich zodanig dat
hij zich in februari 1944 genoodzaakt zag met zijn inmiddels grote
gezin onder te duiken. Opmerkelijk genoeg koos hij een schuiladres
in Delft: 'Daar zoeken ze me niet'. Diezelfde rechtlijnigheid
bracht Van der Maas na de bevrijding als bestuurder op het eerste
plan van de TH. Gedurende het academiejaar 1945/1946 zag hij als
rector magnificus toe op de politieke zuivering van staf en
studenten.&lt;/p&gt;
&lt;p&gt;De werkzaamheden van Van der Maas namen in deze periode snel in
aard en omvang toe. Eind 1945 werd hij gevraagd de regering te
adviseren over de wederopbouw van de tijdens de Duitse bezetting
teloorgegane nationale vliegtuigindustrie. Als zodanig werd hij een
jaar later voorzitter van het speciaal hiervoor opgerichte
Nederlands Instituut voor Vliegtuigontwikkeling (NIV). Van 1948 tot
1971 was Van der Maas tevens voorzitter van het Nationaal
Luchtvaart Laboratorium (NLL), zoals de RSL sinds 1937 heette.
Daarmee werd zijn invloed op het beleid ten aanzien van de
vliegtuigindustrie in Nederland aanzienlijk versterkt: als
hoogleraar adviseerde hij de overheid ten aanzien van belangrijke
beleidskwesties, als voorzitter van het NIV beheerde hij de
geldmiddelen voor vliegtuigontwikkeling en als voorzitter van het
NLL was hij verantwoordelijk voor het fundamenteel en toegepast
onderzoek op dit terrein.&lt;/p&gt;
&lt;p&gt;Reeds in juli 1949 wees Van der Maas de regering er in een
cruciaal advies op dat de vliegtuigfabriek Fokker zich vooral zou
moeten richten op het ontwikkelen van verkeersvliegtuigen.
Anderhalf jaar later, in januari 1951, gaf hij namens het NIV
toestemming voor de ontwikkeling van een nieuw type
verkeersvliegtuig, de F-27 Friendship, Fokkers eerste serieuze
project op dit gebied sinds de bevrijding. De invloed van Van der
Maas was hierbij groot. De Delftse hoogleraar was een uitgesproken
voorstander van de toepassing van schroefturbines in plaats van de
tot dan toe gebruikelijke zuigermotoren. Bovendien stelde hij via
het NIV een budget ter beschikking voor het toepassen van gelijmde
metaalverbindingen in de constructie. De motorkeuze alsmede de
sterke, lichte constructie maakten de F-27 uiteindelijk tot het
grootste verkoopsucces in de geschiedenis van Fokker: de fabriek
zou in totaal 581 F-27's afleveren, terwijl de Amerikaanse
vliegtuigfabriek Fairchild er 206 in licentie bouwde. De
opbrengsten van deze verkopen beliepen een veelvoud van de
ontwikkelingskosten, die daardoor geheel aan het NIV konden worden
terugbetaald.&lt;/p&gt;
&lt;p&gt;Als bestuursvoorzitter van het NLL slaagde Van der Maas erin
deze instelling te doen uitgroeien. In de jaren vijftig werden
verschillende nieuwe windtunnels in gebruik genomen, en er kwamen
nieuwe afdelingen voor helikopters en vrijvliegende modellen
(1953), verbrandingsmotoren (1954) en gasdynamica (1955). Van der
Maas was ook de drijvende kracht achter de aankoop van een groot
terrein in de Noordoostpolder voor toekomstige uitbreidingen van
het NLL, sinds 1961 Nationaal Lucht- en Ruimtevaartlaboratorium
(NLR) geheten.&lt;/p&gt;
&lt;p&gt;Bij activiteiten als deze gaf Van der Maas blijk van zijn grote
organisatietalent. Zijn tomeloze inzet was begin jaren zestig
doorslaggevend voor de verwezenlijking van het tweede grote
Nederlandse vliegtuigproject: de ontwikkeling van het Fokker F-28
straalverkeersvliegtuig. Naar zijn mening was steun van het NIV aan
het ontwikkelen van dit type cruciaal voor het behoud van de
Nederlandse positie in de internationale vliegtuigbouw. Zijn
verzekering dat de kosten in de hand konden worden gehouden en
zelfs terugverdiend, werd echter niet bewaarheid. Weliswaar werden
uiteindelijk 241 stuks verkocht, maar de meer dan 100 miljoen
gulden ontwikkelingsgelden konden daarmee niet volledig worden
betaald.&lt;/p&gt;
&lt;p&gt;Aan de TH liet hij het geven van colleges, wat hem minder lag,
graag over aan zijn medewerkers. Toch was Van der Maas'
professoraat beslist succesrijk. Toen hij in april 1967 zijn
hoogleraarschap neerlegde, telde de studierichting
vliegtuigbouwkunde zeven gewone hoogleraren, vijf buitengewone
hoogleraren, vier lectoren, plus een wetenschappelijke, technische
en administratieve staf en was vliegtuigbouwkunde gehuisvest in
nieuwe, speciaal voor dit doel opgerichte gebouwen, voorzien van
eigen laboratoria.&lt;/p&gt;
&lt;p&gt;Eerder al werden Van der Maas' verdiensten voor wetenschap en
techniek beloond door zijn verkiezing, in 1959, tot lid van de
Koninklijke Nederlandse Akademie van Wetenschappen. Mede door zijn
inspanningen werd Nederland in 1962 lid van de Europese
ruimtevaartorganisaties voor de bouw van lanceerraketten (ELDO) en
ruimteonderzoek (ESRO). In september 1965 diende Van der Maas bij
de regering een voorstel in voor het opzetten van een nationaal
ruimtevaartprogramma. In de jaren zeventig kreeg dit gestalte via
de Astronomische Nederlandse Satelliet (ANS). De door Van der Maas
gesteunde ontwikkeling van ANS leidde, na de geslaagde lancering in
1974, tot het eerste Nederlandse sterrenkundig onderzoeksproject in
de ruimte.&lt;/p&gt;
&lt;p&gt;Tegen die tijd had Van der Maas zich echter goeddeels
teruggetrokken uit het lucht- en ruimtevaartonderzoek en ook uit
het openbare leven. In 1975 was het overlijden van zijn echtgenote
voor hem een zware slag. Zijn geestelijke gezondheidstoestand ging
achteruit. In 1982 verhuisde hij van Delft naar Oud-Beijerland,
waar hij gedurende zijn vijf laatste levensjaren werd verzorgd in
een verpleeghuis. Hier overleed hij in 1987 op 87-jarige
leeftijd.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemd publicaties: samen met
J.H. Greidanus, 
&lt;em&gt;De nauwkeurigheid van hoogtebepalingen van vliegtuigen,
gebaseerd op atmosferische gegevens&lt;/em&gt; (Amsterdam 1938); samen met
S. Wynia en A.J. Marx, 
&lt;em&gt;Correctie van vliegprestaties in stationnaire symmetrische
vlucht naar gewenschte omstandigheden van atmosfeer, gewicht en
motorregeling&lt;/em&gt;. I: 
&lt;em&gt;Correctiemethoden&lt;/em&gt; (Amsterdam 1940); samen met S. Wynia en
A.J. Marx, 
&lt;em&gt;Correctie van vliegprestaties in stationnaire symmetrische
vlucht naar gewenschte omstandigheden van atmosfeer, gewicht en
motorregeling&lt;/em&gt;. II: 
&lt;em&gt;Toetsing van de toelaatbaarheid van enkele correctiemethoden aan
de hand van uitgevoerde prestatiemetingen en beschrijving van de
wijze, waarop de vermogensfactor gecontroleerd kan
worden&lt;/em&gt; (Amsterdam 1940); samen met G. Holst en H. van Riessen, 
&lt;em&gt;Industrialisatie&lt;/em&gt; (Delft 1953); 
&lt;em&gt;Lateral and directional control and the measurement of
aerodynamic coefficients in steady asymmetric flight and in flight
on asymmetric power&lt;/em&gt; (Delft 1954); 
&lt;em&gt;Aeronautical Research in the Netherlands&lt;/em&gt; (Londen 1957); 
&lt;em&gt;Spel van terugblik en perspectief&lt;/em&gt; [Afscheidscollege] (Delft
1967).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;W.T. Koiter, in 
&lt;em&gt;Jaarboek [der] Koninklijke Nederlandse Akademie van
Wetenschappen 1988&lt;/em&gt; (Amsterdam [etc.] 1988) 150-156; J.A. van
Ghesel Grothe [e.a.], 
&lt;em&gt;Vijftig jaar 'vliegtuigbouwkunde' in Delft, 1940-1990&lt;/em&gt; (Delft
1990); H. Baudet, 
&lt;em&gt;De lange weg naar de Technische Universiteit Delft&lt;/em&gt; (2 dln.;
's- Gravenhage 1992-1993); 
&lt;em&gt;50 jaar Nederlands Instituut voor Vliegtuigontwikkeling en
Ruimtevaart&lt;/em&gt;. Onder red. van Ed Muller (Katwijk aan Zee 1996);
H. Wittenberg, 'Hendricus Jacobus van der Maas. Een leven gewijd
aan de luchtvaart', in 
&lt;em&gt;Delfts Goud. Leven en werk van achttien markante
hoogleraren&lt;/em&gt;. Onder red. van K.F. Wakker [e.a] (Delft 2002)
166-181.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Jaarboek [van de] Koninklijke Nederlandse Akademie van
Wetenschappen 1988&lt;/em&gt; (Amsterdam [etc.] 1988) 150.&lt;/p&gt;
&lt;p&gt;Marc Dierikx&lt;/p&gt;
 
&lt;dtml-var bwn_footer&gt;</text>
  </biography>
</biodes>

