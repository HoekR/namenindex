<biodes version="1.0">
  <fileDesc>
    <title>Blink, Hendrik (1852-1931)</title>
    <ref target="http://resources.huygens.knaw.nl/bwn1880-2000/lemmata/bwn3/blink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">blink</idno>
    <persName><name type="geslachtsnaam">Blink</name>, Hendrik</persName>
    <sex value="1"/>
    <event type="birth" when="1852"/>
    <event type="death" when="1931"/>
    <state type="occupation">geograaf</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BLINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Blink, Hendrik&lt;/strong&gt;, geograaf (De Wijk (Dr) 12-2-1852 - 's-Gravenhage 26-12-1931).

  Zoon van Jan Blink, landbouwer en smid, en Klaasje (Hendriks)
  Westenbrink. Gehuwd op 13-5-1887 met Aleida Lubberink. Uit dit
  huwelijk werden 3 zoons en 1 dochter geboren.
  
&lt;img src=&amp;quot;images/BLINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Blink, Hendrik&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Voorbestemd om zijn vaders bedrijf voort te zetten, moest
    Blink na de lagere school overdag op de boerderij en 's avonds
    in de smidse werken. Hij zou eerst na zijn meerderjarigheid de
    vrijheid vinden verder onderwijs te volgen. In de
    tussenliggende jaren heeft hij echter hardnekkig alle vrije
    uren met zelfstudie gevuld en zijn de meeste van zijn latere
    wetenschappelijke voorliefdes en maatschappelijke opvattingen
    ontwaakt. Naast de literatuur waarop hij beslag kon leggen
    heeft ook de observatie van de omgeving waarin hij opgroeide
    bij de jonge Blink blijvende belangstelling gewekt voor
    geografische factoren en economische omstandigheden. Hij is
    toen tevens doordrongen van het belang van bijdetijds
    voortgezet onderwijs en breed volksontwikkelingswerk.&lt;/p&gt;
&lt;p&gt;Blink had aanvankelijk zijn zinnen gezet op de
    theologiestudie, maar moest zich vergenoegen met de
    onderwijzersopleiding (1873- 1877). Hij heeft inderdaad het
    lager onderwijs gediend te Meppel en Arnhem (1875 - 1879).
    Hierna is hij leraar geweest aan de HBS te Harlingen en
    Rotterdam (1879- 1884). Hij heeft niet minder dan vier MO-akten
    behaald, t.w. voor aardrijkskunde (1878), staathuishoudkunde en
    staatsinrichting (1880) en geschiedenis (1884). Het vak dat hem
    het meest boeide was de aardrijkskunde. Dit leidde ertoe dat
    hij - in Nederland zelf kon hij zonder academische titel niet
    promoveren - , na een kort verblijf aan de Sorbonne te Parijs,
    in 1887 te Straatsburg gepromoveerd is tot doctor in de
    geografie op een proefschrift over 
    &lt;em&gt;Wind- und Meeresstr&amp;ouml;mungen im Gebiet der kleinen
    Sunda-Inseln&lt;/em&gt;

    (Stuttgart, 1887).&lt;/p&gt;
&lt;p&gt;Afgezien van het directeurschap van de kortstondige HBS van
    Nieuwer-Amstel (1894-1897), zou Blink niet weer een werkkring
    in het voortgezet onderwijs begeren. Wat hij wel op zijn weg
    zag liggen was degelijke en bevattelijke school- en handboeken
    te schrijven. Hij heeft hiermede belangrijke bijdragen geleverd
    tot de vernieuwing van het aardrijkskundeonderwijs. Daarnaast
    is hij gaarne opgetreden als opleider en examinator voor de
    MO-akte aardrijkskunde. Hij zou overigens tot zijn dood ijveren
    voor de universitaire opleiding van leraren.&lt;/p&gt;
&lt;p&gt;Ging zijn belangstelling aanvankelijk overwegend uit naar de
    fysische geografie, later heeft hij zich hoofdzakelijk op de
    economische geografie gericht. Hij heeft zich daarbij sterk
    geconcentreerd op haar actuele praktische
    toepassingsmogelijkheden, vooral in door hem voorgestane
    beroepsopleidingen voor verschillende functies bij de overheid
    en in het bedrijfsleven. In verband hiermede heeft hij
    herhaaldelijk gepleit voor doelmatige landbouw-, nijverheids-
    en handelsstatistieken. Hij kan gelden als een van de
    grondleggers van de Economische Voorlichtingsdienst. Afgezien
    van zijn privaatdocentschap in de aardrijkskunde aan de
    Rijksuniversiteit te Leiden (1900-1913) en zijn docentschap aan
    de Hoogere Krijgsschool te 's-Gravenhage (1910-1914), hebben
    zijn wetenschappelijke inzichten erkenning gevonden door zijn
    benoemingen tot leraar aan de Rijks Hoogere Land-, Tuin- en
    Boschbouwschool en na 1918 buitengewoon hoogleraar aan de
    Landbouwhoogeschool te Wageningen (1906-1923) en buitengewoon
    lector aan de Nederlandsche Handels-Hoogeschool te Rotterdam
    (1913-1923), alle in de economische geografie.&lt;/p&gt;
&lt;p&gt;Blink is hiernaast op vele terreinen actief geweest, waarbij
    hij niet alleen een verbluffende werkkracht maar ook een sterke
    eigenzinnigheid aan de dag heeft gelegd. Zoals het hem niet lag
    in het gareel van een school te lopen, zo heeft hij na zijn
    vestiging in Den Haag (1899) niet een voltijdse departementale
    betrekking willen aanvaarden. Hoe gaarne hij in staatkundige
    zaken positie koos (zoals voor de Boeren in Zuid-Afrika), kon
    hij zich niet blijvend naar een politieke partij voegen (hij
    was in Nieuwer-Amstel van 1891 tot 1894 voor de liberalen
    gemeenteraadslid). Het moest vroeg of laat ook tot een breuk
    komen met zijn vakgenoten in het Koninklijk Nederlandsch
    Aardrijkskundig Genootschap, eerst in de redactie van het 
    &lt;em&gt;Tijdschrift...&lt;/em&gt;

    en later tevens in het bestuur (1908).&lt;/p&gt;
&lt;p&gt;Blink heeft, om zijn wetenschappelijke voorliefdes en
    maatschappelijke opvattingen geheel naar eigen inzicht te
    kunnen verbreiden, zelfs tweemaal een tijdschrift opgericht,
    welke periodieken hij jarenlang zelf grotendeels heeft
    volgeschreven. Het eerste was 
    &lt;em&gt;Vragen van den Dag,&lt;/em&gt;

    een populair-wetenschappelijk tijdschrift, in 1886 gesticht als
    een vorm van 'university extension' of volksontwikkelingswerk.
    Hij is er 46 jaar lang redacteur van gebleven, in het begin
    bijgestaan door zijn encyclopedistische voorbeeld Antony
    Winkler Prins (1817-1909). Het andere is het 
    &lt;em&gt;Tijdschrift voor Economische Geographie,&lt;/em&gt;

    dat in 1910 voor het eerst is uitgekomen. De oprichting van dit
    tijdschrift is sterk ingegeven door d&amp;eacute;pit: Blink voelde
    zich wetenschappelijk miskend en persoonlijk gekrenkt, vooral
    toen hij bij de hoogleraarsbenoemingen in Amsterdam (1907) en
    Utrecht (1908)-waarop medebestuursleden van het Aardrijkskundig
    Genootschap grote invloed hadden uitgeoefend - gepasseerd was.
    Intussen lijdt het geen twijfel dat dit tijdschrift, waarvan
    Blink 20 jaar redacteur is geweest, de belangrijkste bijdrage
    uitmaakt die hij aan de geografische wetenschap heeft
    nagelaten. Het bestaat nog (tegenwoordig als 
    &lt;em&gt;Tijdschrift voor Economische en Sociale Geografie)&lt;/em&gt;

    en is niet slechts het oudste orgaan van deze aard ter wereld
    maar heeft ook internationaal groot aanzien verworven. Het
    illustreert treffend dat Blinks wetenschappelijke betekenis
    vooral gelegen is in zijn optreden als wegbereider. Een zekere
    originaliteit valt hem niet te ontzeggen: hij heeft eerder dan
    anderen, ook in het buitenland, oog gehad voor nieuwe
    ontwikkelingen. Hierbij moet wel een uitzondering worden
    gemaakt voor het belang van de sociologie voor de
    geografie.&lt;/p&gt;
&lt;p&gt;Blink is van alle Nederlandse geografen de vruchtbaarste
    auteur geweest. Hij heeft zelf niet zonder voldoening getuigd
    de meeste tijd grotendeels uit zijn inktpot te hebben geleefd.
    Hem is bij zijn leven veel eerbetoon te beurt gevallen, zij het
    weinig van de zijde van zijn toenmaals meest gezaghebbende
    vakgenoten. Dezen stelden diepgang boven breedte, onderzoek
    boven compilatie, en theorie boven praktijk. De rake kenschets
    van J.C. Ramaer dat hij vlug &amp;eacute;n vluchtig was, doet er
    niets aan af dat Blink in Nederland als 'de vader', en in
    omliggende landen als '&amp;eacute;&amp;eacute;n van de vaders', van de
    economische geografie in ere wordt gehouden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Oud-Archief van het Koninklijk Nederlands
  Aardrijkskundig Genootschap in het Rijksarchief te
  Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie tot 1905 in W.C. Muller, 
    &lt;em&gt;Algemeen register op Vragen van den Dag 1886-1905&lt;/em&gt;

    (Amsterdam, 1906) en tot 1934 in 
    &lt;em&gt;Tijdschrift voor Economische Geographie&lt;/em&gt;

    13 (1922) 207-212 en 25 (1934) 369-418: 
    &lt;em&gt;Een tijds- en levensbeeld&lt;/em&gt;

    (Den Haag, 1932) postuum gepubliceerde autobiografie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
  &lt;em&gt;Tijdschrift voor Economische Geographie&lt;/em&gt;

  13 (1922) 47-48 en 71 -80 en 23 (1932) 1 -3; J.C. Ramaer, in 
  &lt;em&gt;Levensberichten van de Maatschappij der Nederlandsche
  Letterkunde te Leiden 1931-1932,&lt;/em&gt;

  120-127; M.W. Heslinga, 'Anton Albert Beekman en de vaderlandse
  aardrijkskunde in het laatst van de negentiende eeuw', in 
  &lt;em&gt;Geografisch Tijdschrift&lt;/em&gt;

  NR 11 (1977) 324-338.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website 't Olde Karspel: periodiek van de Historische Vereniging De Wijk, Koekange: http://www.webringreestdal.nl/dewijk/blink.html [24-1-2008].
&lt;/p&gt;



&lt;p&gt;M.W. Heslinga&lt;/p&gt; 
&lt;dtml-var bwn_footer&gt;</text>
  </biography>
</biodes>

