<biodes version="1.0">
  <fileDesc>
    <title>Mulken, Joannes Josephus van (1796-1879)</title>
    <ref target="http://resources.huygens.knaw.nl/bwn1880-2000/lemmata/bwn4/mulken"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mulken</idno>
    <persName><name type="geslachtsnaam">Mulken</name>, Joannes Josephus van</persName>
    <sex value="1"/>
    <event type="birth" when="1796"/>
    <event type="death" when="1879"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MULKEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mulken, Joannes Josephus van&lt;/strong&gt;, legerofficier, minister van Oorlog en lid van de Raad van State (Kampen 29-6-1796 - 's-Gravenhage 21-10-1879). Zoon van Franciscus van Mulken (ook geschreven als
  M&amp;ouml;elken), veehouder en winkelier, en Anna Klinks (ook
  geschreven als Johanna Klink, Kling of Klinge). Gehuwd op
  17-4-1833 met Maria Christine Sophia Piels (ook geschreven als
  Pijls). Uit dit huwelijk werden 4 zoons en 4 dochters geboren,
  van wie er 4 jong overleden.
  
&lt;img src=&amp;quot;images/MULKEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mulken, Joannes Josephus van&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Van Mulken - zesde kind uit een gezin waarvan de vader,
    afkomstig uit het Limburgse Stein-Elsloo, in Kampen heerboer
    werd - meldde zich in november 1813 als 'volontair' bij de
    infanterie van het Nederlandse leger in wording, dat samen met
    de geallieerden de Fransen verdreef. Bij de belegering van de
    vesting Naarden, die tot mei 1814 voortduurde, raakte hij bij
    een uitval van de Fransen gewond, hetgeen een snelle
    carri&amp;egrave;re in het leger, dat schreeuwde om bekwame krachten,
    niet in de weg stond: in april 1814 werd hij sergeant-majoor,
    om een jaar later, na Napoleons terugkeer van Elba, in april
    1815 te worden bevorderd tot tweede luitenant. Hij streed mee
    in de slag bij Waterloo en in de daaropvolgende veldtocht in
    Frankrijk. Tijdens de Belgische opstand in 1830 diende Van
    Mulken als eerste luitenant bij het mobiele leger in de vesting
    Maastricht. In september 1831 werd hij bij legerorder eervol
    vermeld wegens zijn moedig gedrag, waarna in november zijn
    bevordering tot kapitein volgde. In 1834 viel hem de eervolle
    benoeming tot Ridder der Militaire Willemsorde te beurt.&lt;/p&gt;
&lt;p&gt;In 1836 werd Van Mulken instructeur op de Koninklijke
    Militaire Akademie (KMA) te Breda, en in deze functie schreef
    hij enige handleidingen en instructieboeken over velddienst,
    tactiek en krijgskunst. Twee meer dan vierhonderd pagina's
    tellende handboeken van de Pruisische majoor Heinrich von
    Brandt vertaalde hij als 
    &lt;em&gt;Taktiek der drie wapens, infanterie, kavallerie en
    artillerie&lt;/em&gt;

    (1837) en als 
    &lt;em&gt;De kleine oorlog in zijne verschillende betrekkingen&lt;/em&gt;

    (1838). In 1842 tot majoor bevorderd diende Van Mulken eerst
    bij de infanterie en sinds 1845 bij het eliteregiment
    grenadiers en jagers.&lt;/p&gt;
&lt;p&gt;Toen het eerste ministerie-Thorbecke (1849-1853) in 1850 het
    zogenoemde Comit&amp;eacute; van Defensie instelde, benoemde het Van
    Mulken als een van de leden. Omstreden zaken als de doorwerking
    van de bezuinigingen en het al of niet continueren van
    vestingen waren agendapunten voor deze adviescommissie. In dat
    zelfde jaar werd hij bevorderd tot luitenant-kolonel en
    commandant van het instructiebataljon in Kampen, dat werd
    opgericht om onderofficieren op te leiden. In ruim twee jaar
    zette hij deze nieuwe opleiding op poten, waarna hij het
    commando kreeg over het 6e Regiment Infanterie in Nijmegen.
    Vervolgens, in augustus 1856 tot generaal-majoor bevorderd,
    werd Van Mulken commandant van de 3e Brigade Infanterie en
    tevens provinciaal commandant van Friesland, Groningen en
    Drenthe. Hij bleef niet lang in zijn standplaats Groningen,
    want de benoeming in maart 1860 tot bevelhebber van de 4e
    Militaire Afdeeling bracht zijn verhuizing naar Haarlem met
    zich.&lt;/p&gt;
&lt;p&gt;Naast zijn directe militaire taak hield Van Mulken zich in
    deze jaren bezig met de uitgave van cursusboeken, onder meer in
    1858 een 
    &lt;em&gt;Handleiding tot de kennis der krijgskunst&lt;/em&gt;

    . Bovendien kreeg hij enige bekendheid als verdienstelijk
    landschapsschilder, wiens werk werd ge&amp;euml;xposeerd. J.R.
    Thorbecke noemde Van Mulken dan ook 'de kunstlievende
    generaal'.&lt;/p&gt;
&lt;p&gt;Van Mulkens politieke carri&amp;egrave;re begon op 65-jarige
    leeftijd merkwaardigerwijs met zijn weigering minister van
    Oorlog te worden in Thorbeckes tweede kabinet (1862-1866),
    omdat hij bezwaar had tegen mogelijke verdere bezuinigingen op
    de defensie. Spoedig daarop stelde Van Mulken zich in Haarlem
    als katholiek en gematigd liberaal kandidaat voor de Tweede
    Kamer, waarin hij op 15 september 1862 zitting nam. Als een op
    non-actief gesteld legerofficier zou hij zich hier vooral
    bezighouden met militaire zaken. Zo pleitte hij voor herziening
    van de wet op de schutterijen ter aanvulling van de
    legersterkte met schutters en voor behoud van de IJssellinie en
    van de vestingen Maastricht en Venlo. Hij verklaarde zich tegen
    regeling van het militaire onderwijs bij wet, omdat hij dit
    onnodig vond. Bezuinigingen op defensie-uitgaven bleef hij
    verfoeien. Ook toonde hij zich voorstander van exploitatie van
    de staatsspoorwegen door de staat. Tevens drong hij aan op
    regeringssteun voor kunst: dank zij kamerbrede steun aan een
    door hem ingediend amendement verhoogde Thorbecke, die kunst
    'geene zaak van regering' achtte, het kunstbudget toch met f
    4000.&lt;/p&gt;
&lt;p&gt;In april 1865 - exact vijftig jaar na zijn benoeming tot
    luitenant - kwam Van Mulkens bevordering tot luitenant-generaal
    met behoud van zijn non-activiteitstractement af. Deze
    rangverhoging maakte tussentijds een herkiezing als kamerlid
    voor Haarlem noodzakelijk. Bij de periodieke verkiezingen van
    1866 werd Van Mulkens lidmaatschap bevestigd met 638 van de
    1042 uitgebrachte stemmen. In deze periode van parlementaire
    werkzaamheid bleek de waardering in de Kamer voor zijn
    capaciteiten uit aan hem verleende functies als rapporteur of
    (onder)voorzitter van afdelingen.&lt;/p&gt;
&lt;p&gt;Het was begrijpelijk dat Van Mulken, die in militaire kring
    zijn reputatie nogmaals onderstreepte door de publikatie in
    1866 van zijn 
    &lt;em&gt;Handleiding voor de evoluti&amp;euml;n en de manoeuvres der drie
    wapens: infanterie, kavalerie en artillerie, ten dienste van
    het Nederlandsche leger&lt;/em&gt;

    , in de politieke wereld ministeriabel werd geacht. Een kans op
    het ministerschap in het kabinet-Van Zuylen van
    Nijevelt-Heemskerk Azn. (1866-1868) ging verloren, toen op
    Justitie reeds een katholiek, E.J.H. Borret, een portefeuille
    kreeg: twee katholieken in &amp;eacute;&amp;eacute;n kabinet vond men toen
    te veel. Ook koning Willem III maakte bezwaar tegen Van Mulkens
    kandidatuur. Bij wijze van troostprijs viel hem op 5 augustus
    1866 het lidmaatschap van de Raad van State toe, waar grote
    behoefte bestond aan een militair specialist, gezien de
    dreigende internationale situatie.&lt;/p&gt;
&lt;p&gt;Lang duurde dit lidmaatschap niet. Bij de formatie van het
    liberale kabinet-Van Bosse-Fock (1868-1871) aanvaardde Van
    Mulken op verzoek van Thorbecke op 4 juni 1868 het
    ministerschap van Oorlog. Zijn plaats in de Raad van State zou
    voorlopig worden vrijgehouden. Koning Willem III maakte nu geen
    bezwaar en bleek Van Mulken zelfs een 'knappe kop' te vinden.
    Naast Van Mulken werd dit keer, met de benoeming van F.G.R.H.
    van Lilaar op Justitie, een tweede katholiek in het kabinet
    opgenomen. Thorbecke had dit doorgezet op advies van zijn
    politieke vriend de Maastrichtse oud-burgemeester W.H. Pijls -
    een neef van Van Mulkens vrouw -, om te voorkomen dat de
    katholieken, los van de liberalen, een afzonderlijke fractie in
    de Kamer zouden vormen.&lt;/p&gt;
&lt;p&gt;Ofschoon het kabinet-Van Bosse-Fock politiek niet sterk
    stond, gezien de verdeeldheid onder de liberalen tussen
    thorbeckeanen en jong-liberalen en gezien het ontbreken van
    kamerervaring bij de meeste ministers, had ook Van Mulken
    aanvankelijk zijn aandeel aan een vruchtbare bestuurlijke en
    wetgevende periode. Hij nam maatregelen ter modernisering van
    het vestingstelsel en de bewapening van het leger en vernieuwde
    de indeling van de schutterijen en de organisatie van de
    militie. Ingrijpend werd door hem de opleiding, bij- en
    nascholing van onderofficieren en officieren gereorganiseerd,
    onder meer door de inrichting van een nieuwe stafschool in
    Breda. Thorbecke en Van Mulken achtten een wettelijke regeling
    van de officiersopleiding inmiddels wel gewenst; de politieke
    en technische ontwikkelingen in de wereld leken daartoe te
    dwingen. Zo kwam in 1869 de wet tot regeling van het onderwijs
    aan de KMA tot stand.&lt;/p&gt;
&lt;p&gt;Van de door Van Mulken ontworpen wettelijke regeling van het
    vestingstelsel kwam niets terecht, omdat in 1870 de mobilisatie
    van het leger na het uitbreken van de Frans-Duitse oorlog alle
    aandacht opeiste. Toen bleek, ondanks alle goede wil, de
    erbarmelijke toestand van leger en vestingwerken na jarenlange
    bezuiniging eerst goed. Voor het falen van de mobilisatie leek
    Van Mulken zijn ogen te willen sluiten; hij kwam nauwelijks tot
    actie. Bij deze ellende kwamen nog het provocerende optreden
    van de prins van Oranje als opperbevelhebber van het leger
    tegenover burgerlijke autoriteiten en de bemoeizucht van Willem
    III met militaire zaken. Toen de Koning G.P. Booms, chef van de
    generale staf, in juli 1870 voor het front van de troepen op
    het Malieveld in Den Haag beledigde, dreigde Van Mulken met
    ontslag. Willem III volgde daarop zijn geijkte
    verzoeningstactiek door het uitdelen van ridderordes: Booms
    werd commandeur en Van Mulken drager van het grootkruis van de
    Luxemburgse Orde van de Eikenkroon. Met recht kon de
    vice-president van de Raad van State, Aeneas baron Mackay, Van
    Mulken van inconsequent gedrag betichten, omdat deze altijd
    bezwaar had gemaakt tegen het kwistig uitdelen van
    onderscheidingen door de Koning en nu zich zelf de gunst liet
    aanleunen. Om de koninklijke willekeur inzake het uitdelen van
    ridderorden onder controle van de regering te brengen, had de
    ministerraad vier maanden eerder voorgesteld Van Mulken tot
    kanselier der Nederlandse Orden te benoemen. Dit was toen niet
    gelukt, omdat Willem III de voorkeur gaf aan een ambtenaar.&lt;/p&gt;
&lt;p&gt;De dagen van Van Mulkens ministerschap waren inmiddels
    geteld. Zijn verdediging van het slechte verloop van de
    mobilisatie in de Tweede Kamer was zwak en wekte irritatie. Het
    deed de al eerder geuite bezwaren tegen zijn hoge leeftijd
    zwaarder wegen. Zelfs Thorbecke vond dat de kracht van de
    74-jarige minister 'verminderd was, er de puntjes vanaf waren'.
    Van Mulkens verzoek om ontslag als minister eind oktober werd
    spoedig nagevolgd door twee collega's en begin december 1870
    door het gehele kabinet. Op 4 januari 1871 droeg Van Mulken de
    portefeuille van Oorlog over aan Booms; veertien dagen later
    trad hij ook af als waarnemend minister van Buitenlandse Zaken.
    Vervolgens werd Van Mulken, ondanks tegenstribbelen van Mackay,
    op voordracht van Thorbecke op 10 februari 1871 weer tot lid
    van de Raad van State benoemd, waarin hij tot zijn dood zitting
    bleef houden.&lt;/p&gt;
&lt;p&gt;Van Mulken was een man met een fors postuur, 'hoog en zwaar
    gebouwd', beminnelijk, tolerant, kalm en vastberaden in zijn
    optreden, gemakkelijk verkerend in alle kringen. Hij werd
    gerespecteerd als een hardwerkend en bekwaam militair, totdat
    in 1870 de moeilijke militaire situatie hem boven het hoofd
    groeide en hij in de Kamer zijn gezag verspeelde. Politiek en
    religieus heeft Van Mulken zich in het openbare leven niet
    geprononceerd opgesteld.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De in de tekst genoemde en andere publikaties van Van Mulken
    bevinden zich merendeels in de bibliotheek van de Koninklijke
    Militaire Academie te Breda en in die van het Koninklijk
    Nederlands Leger- en Wapenmuseum 'Generaal Hoefer' te
    Delft.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Johannes Josephus van Mulken, luitenant-generaal,
  minister van oorlog', in 
  &lt;em&gt;De Hollandsche Illustratie&lt;/em&gt;

  6 (1869/1870) 18 (29 okt.) 137-142; C.W. de Vries, 
  &lt;em&gt;Overgrootvader koning Willem III&lt;/em&gt;

  (Amsterdam, 1951); 
  &lt;em&gt;Honderdvijftig jaar Generale Staf 1814 - 11 maart-1964&lt;/em&gt;

  ('s-Gravenhage, 1964); J.H.J.M. Witlox, 
  &lt;em&gt;De staatkundige emancipatie van Nederlands katholieken
  1848-1870&lt;/em&gt;

  (Bussum, 1969); A. Doedens, 
  &lt;em&gt;Nederland en de Frans-Duitse oorlog...&lt;/em&gt;

  (Zeist, 1973); L.C. Groen, J.J. van Mulken, militair en politicus
  [Ongepubliceerde scriptie, Staatkundige richting, Faculteit der
  Rechten, RU Leiden] (Zegveld, 1979); R.H.E. Gooren, 
  &lt;em&gt;Krijgsdienst en krijgsmacht in de Nederlandse politiek
  1866-1914 (Utrechtse Historische Cahiers&lt;/em&gt;

  8 (1987) no. 1); J.P. Duyverman, 
  &lt;em&gt;Uit de geheime dagboeken van Aeneas Mackay, Dienaar des
  Konings 1806-1876&lt;/em&gt;

  (Houten, 1987); M.H.W. Aalders, 'Een liberaal initiatief.
  Onderwijswetgeving ten behoeve van de KMA 1869-1890', in 
  &lt;em&gt;Parade&lt;/em&gt;

  9 (1988) 4 (nov.) 2-10; Wiel van Mulken, 'De generaal en
  minister: Joannes Josephus van Mulken', in 
  &lt;em&gt;Familiealbum van uit Meers en Stein stammende Van Mulken's&lt;/em&gt;

  (Bunde, 1990) 88-113;B.P. Hoppenbrouwer, 'De Nederlandse
  mobilisatie van 1870', in 
  &lt;em&gt;Mobilisatie in Nederland en Belgi&amp;euml; 1870 - 1914 - 1939&lt;/em&gt;

  . Onder red. van W. Klinkert [e.a.] (Amsterdam, 1991) 7-16; W.
  Bevaart, 
  &lt;em&gt;De Nederlandse defensie (1839-1874)&lt;/em&gt;

  ('s-Gravenhage, 1993)&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wiel van Mulken, &lt;em&gt;Familiealbum van uit Meers en Stein stammende Van Mulken's&lt;/em&gt;

  (Bunde, 1990) 85.&lt;/p&gt;





&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

