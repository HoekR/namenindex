<biodes version="1.0">
  <fileDesc>
    <title>Startz, Eduard Franz Conradin (1899-1976)</title>
    <ref target="http://resources.huygens.knaw.nl/bwn1880-2000/lemmata/bwn2/startz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">startz</idno>
    <persName><name type="geslachtsnaam">Startz</name>, Eduard Franz Conradin</persName>
    <sex value="1"/>
    <event type="birth" when="1899"/>
    <event type="death" when="1976"/>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/STARTZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Startz, Eduard Franz Conradin&lt;/strong&gt;

(Edward), presentator van kortegolfuitzendingen (Aken (Duitsland) 20-2-1899 - Zeist 17-3-1976).

Zoon van Franz Heinrich Conradin Startz, koopman, en Hubertine Camilla
Cassalette. Gehuwd op 30-5-1951 met Maria Huijzer, die uit een eerder
huwelijk 4 zoons en 1 dochter meebracht. Bij 
&lt;em&gt;Wet&lt;/em&gt;

23-4-1936 
&lt;em&gt;(Stbl.&lt;/em&gt;

nr. 1201) genaturaliseerd.

&lt;img src=&amp;quot;images/STARTZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Startz, Eduard Franz Conradin&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Startz volgde het gymnasium en studeerde daarna nog twee jaren
advertising en journalistiek aan de Columbia University te New York. In
1923 trok hij de wereld in en was tot 1925 onder meer bordenwasser,
kelner en handelsreiziger in de Verenigde Staten. Daarna heeft hij als
matroos-steward gevaren, meestentijds op de zee&amp;euml;n rond
Zuid-Amerika. Door dit avontuurlijke bestaan leerde hij de cultuur van
andere volkeren kennen en werd zijn kennis van vreemde talen verrijkt.
In 1928 kwam hij in Nederland, waar hij bij NV Philips'
Gloeilampenfabrieken in Eindhoven solliciteerde naar de betrekking van
vertaler.&lt;/p&gt;
&lt;p&gt;In 1927 was Philips begonnen met experimentele
radiotelefonieuitzendingen op de kortegolf, aanvankelijk vanuit de
laboratoria in Eindhoven en sinds 1928 vanuit de Nederlandsche
Seintoestellen-fabriek (NSF) te Hilversum. Omdat de eerste omroeper in
vaste dienst, jhr. J.A. van Heurn, ander omroepwerk ging doen, kon
Startz zijn plaats innemen. Vanaf 19 november 1928 verzorgde hij de
proefuitzendingen, die gewoonlijk bestonden uit grammofoonmuziek en
technische mededelingen in vele talen. Mede dank zij de enthousiaste
wijze waarop hij de programma's presenteerde, groeide het aantal
luisteraars over de gehele wereld buitengewoon snel. De zender, die de
roepletters PCJ had, werd al spoedig 'the Happy Station'
genoemd, een naam die door de jaren heen is blijven voortbestaan. Door
de slechte economische toestand moesten de uitzendingen in oktober 1931
gestaakt worden. Startz bleef desondanks corresponderen met zijn
luistervrienden en deed daarnaast vertaalwerk. In 1933 werd hij voor de
tweede maal omroeper, nu bij NV Philips' Omroep Holland-Indi&amp;euml;
(PHOHI), een kortegolfomroep, die vanuit Huizen (NH) hoofdzakelijk
uitzond naar het toenmalige Nederlands Oost- en West-Indi&amp;euml;. Ook op
deze regelmatig uitgezonden programma's wist Startz een persoonlijk
stempel te drukken, en dat werd door de luisteraars zeer gewaardeerd.
Naast zijn studiowerk maakte hij veel goodwillreizen, o.a. naar Spanje,
Portugal,&lt;/p&gt;
&lt;p&gt;Marokko, India, Birma en Noord-Amerika. Voorts maakte hij in 1934
een tournee door Oost-Indi&amp;euml; om zijn luisteraars op te wekken om de
PHOHI financieel te steunen. In 1938 werd hij programmaleider bij deze
omroep, terwijl hij tevens weer enige malen per week experimentele
werelduitzendingen verzorgde voor de vernieuwde PCJ-zender die sinds
1937 in Huizen stond opgesteld. Bij het uitbreken van de Tweede
Wereldoorlog werd de PHOHI-PCJ zendinstallatie door de Nederlandse
genie vernield. Wegens geldgebrek heeft Philips' Radio de
uitzendingen niet meer hervat, waardoor Startz genoodzaakt werd ander
werk te doen. Totdat hij onderdook werkte hij mee aan technische
proefnemingen en leidde hij nog enige tijd Philips' Recording
Service in Hilversum.&lt;/p&gt;
&lt;p&gt;Na de oorlog kwam Startz, na een serie proefuitzendingen, in oktober
1945 weer regelmatig in de ether met werelduitzendingen van Radio
Herrijzend Nederland, via de gerepareerde PCJ-zender. In 1947 werd zijn
'Happy Station'-programma opgenomen in de nieuw opgerichte
stichting Radio Nederland Wereldomroep. Wegens gebrek aan
zendercapaciteit werden de 'Happy Station'-uitzendingen vanaf
1951 alleen nog op zondagen uitgezonden. Desondanks bleef de
belangstelling voor zijn artistiek goed verzorgde 'one-man'
kortegolfuitzendingen voortdurend groeien. Ook in de naoorlogse jaren
heeft Startz veel verre landen bezocht, waar hij dikwijls voor radio en
televisie optrad. Eind 1969 moest hij op bijna 71-jarige leeftijd zijn
geesteskind 'Happy Station' afstaan aan Torn Meyer (Th.H.
Meijer), die de uitzendingen onder dezelfde naam voortzette. Startz
heeft dit psychisch moeilijk kunnen verwerken. Nadat bovendien kort
daarop zijn vrouw overleed, bracht hij zijn laatste levensjaren
tamelijk vereenzaamd door.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;PHOHI-PCJ(J) in Philips' Concern Archief te Eindhoven;
Archief-Radio Nederland Wereldomroep te Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Even naar Indi&amp;euml;&lt;/em&gt;

(Amsterdam, 1935); 
&lt;em&gt;Hoe je 't ziet&lt;/em&gt;

(Amsterdam, [1941]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Twintig jaar PCJ is ook twintig jaar Startz', in 
&lt;em&gt;Elseviers weekblad,&lt;/em&gt;

12-4-1947; 'Nederlands stem klinkt over de wereld.... Op bezoek bij
de PHOHI-studio en -zender', in 
&lt;em&gt;Het jongensradioboek.&lt;/em&gt;

Onder red. van L. de Vries 6e dr. (Amsterdam, 1949) 157-161; 'Eddy
Startz maakte carri&amp;egrave;re met &amp;quot;Het gelukkige station&amp;quot;, in 
&lt;em&gt;Trouw,&lt;/em&gt;

13-10-1953; 'Veertig jaar heer in het etherverkeer', in 
&lt;em&gt;Philips Koerier,&lt;/em&gt;

16-11-1968.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1404.
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

