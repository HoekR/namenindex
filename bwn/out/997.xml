<biodes version="1.0">
  <fileDesc>
    <title>Kom, Cornelis Gerhard Anton de (1898-1945)</title>
    <ref target="http://resources.huygens.knaw.nl/bwn1880-2000/lemmata/bwn5/kom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kom</idno>
    <persName><name type="geslachtsnaam">Kom</name>, Cornelis Gerhard Anton de</persName>
    <sex value="1"/>
    <event type="birth" when="1898"/>
    <event type="death" when="1945"/>
    <state type="occupation">publicist</state>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kom.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kom, Cornelis Gerhard Anton de&lt;/strong&gt;, politiek activist en publicist 
  (Paramaribo (Suriname) 22-2-1898 - Sandbostel (Duitsland) 24-4-1945). 
Zoon van Adolf Damon de Kom, gouddelver en later landbouwer, en
  Judith Jacoba Dulder. Gehuwd op 6-1-1926 met Petronella Catharina
  Borsboom (1898-1983). Uit dit huwelijk werden 3 zoons en 1
  dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kom.jpg' alt='afbeelding van Kom, Cornelis Gerhard Anton de'&gt;Anton de Kom werd geboren en groeide op in de
    Pontewerfstraat, in een creoolse volkswijk in Paramaribo. Na de
    lagere school doorliep hij de MULO: in de koloniale tijd een
    opmerkelijke prestatie voor een jongen uit de volksklasse. In
    het ouderlijk huis raakte hij vertrouwd met de mondelinge
    overlevering over de slavernij, die pas in 1863 was afgeschaft
    en die zijn grootouders nog aan den lijve hadden ondervonden.
    Afkeer van kolonialisme en racisme zou in zijn latere leven en
    schrijven centraal staan.&lt;/p&gt;
&lt;p&gt;In 1916 werkte De Kom eerst enkele maanden op een
    deurwaarderskantoor, waarna hij een baan aannam als
    administrateur bij de Balata Compagnie, een rubberbedrijf. Hij
    ging al snel de belangen van de ongeschoolde 'balata bleeders'
    (: rubbertappers) bij de directie behartigen, waarmee hij zich
    de bijnaam 'papa De Kom' verwierf.&lt;/p&gt;
&lt;p&gt;De Kom was een ondernemende en ook wel rusteloze figuur.
    Zonder aanwijsbare reden en als eenling vertrok hij in 1920
    naar Nederland. De bootreis maakte hij als werkend passagier.
    Na aankomst nam De Kom - opmerkelijk, gezien zijn latere
    militante antikoloniale houding - als vrijwilliger dienst bij
    het Derde Regiment Huzaren in Den Haag. Als enige zwarte in dit
    legeronderdeel trok hij veel aandacht. Een collega herinnerde
    zich hem als een goed en populair collega; 'zat echter gauw op
    de kast, vooral wanneer het ging om Suriname en zijn
    huidskleur'. Hij voegde daaraan toe dat De Kom, als hij met
    zijn collega's uitging, er altijd perfect verzorgd uitzag en
    'bij de vrouwen en meisjes meer gezien [was] dan wij'
    (geciteerd in: Oostindie en Maduro, 91). In het Haagse
    uitgaansleven maakte hij faam als tapdanser; ook was hij een
    verdienstelijk amateuratleet.&lt;/p&gt;
&lt;p&gt;Nadat De Kom ontslag had genomen als huzaar, werkte hij
    kortstondig als boekhouder bij de Hanze Bank, en vervolgens bij
    de firma Reuser en Smulders in koffie, thee en tabak. In 1931
    werd hij hier ontslagen, waarna hij tot zijn vertrek naar
    Suriname, eind 1932, werkzaam was bij concurrent Dorlas.&lt;/p&gt;
&lt;p&gt;De Koms ontslag bij Reuser en Smulders vond, behalve in een
    reorganisatie, mede zijn oorzaak in de omstandigheid dat hij
    links-radicale politieke activiteiten was gaan ontplooien. Zijn
    politieke engagement werd allengs gearticuleerder en radicaler.
    Hij werd lid van de Liga tegen Imperialisme en Koloniale
    Overheersching, een mantelorganisatie van de Communistische
    Partij Holland (CPH), die ijverde voor onafhankelijkheid van
    alle Nederlandse koloni&amp;euml;n. Van de CPH zelf werd hij
    overigens - naar eigen zeggen - nooit lid; wel zou hij
    voornamelijk in communistische kring actief blijven. Zo schreef
    hij artikelen voor 
    &lt;em&gt;De Tribune&lt;/em&gt;

    en 
    &lt;em&gt;De Communistische Gids.&lt;/em&gt;

    De betekenis van zijn contacten met de communisten omschreef
    hij later als 'dat ene machtige woord dat ik in den vreemde heb
    geleerd, ''organisatie'' ' (&lt;em&gt;Wij slaven van Suriname&lt;/em&gt;

    , 164). Daarnaast sympathiseerde De Kom ook met de zwarte
    bewustzijnsbeweging, in het bijzonder de African Blood
    Brotherhood van de Jamaicaan Marcus Garvey. In de
    communistische ideologie was racisme overigens slechts een
    afgeleide van de klassenstrijd binnen het kapitalisme; deze
    lijn zou De Kom - althans publiekelijk - ook
    onderschrijven.&lt;/p&gt;
&lt;p&gt;In 1926 was De Kom getrouwd met de Nederlandse Nellie
    Borsboom. Eind 1932 vertrok hij met zijn inmiddels vier
    kinderen tellende gezin naar Suriname, nadat zijn echtgenote
    haar verzet tegen dit voornemen had opgegeven. Directe
    aanleiding voor de overtocht van De Kom was het bericht dat
    zijn moeder op sterven lag. Zij zou overigens v&amp;oacute;&amp;oacute;r
    zijn aankomst overlijden. Gezien zijn politieke activiteiten en
    enkele in de voorgaande jaren ondernomen pogingen zich in
    Suriname of desnoods op Cura&amp;ccedil;ao te vestigen, ligt het voor
    de hand te veronderstellen dat De Kom de reis niet alleen uit
    persoonlijke motieven ondernam, maar tevens om deel te nemen
    aan de politieke strijd in zijn geboorteland. Zo dachten in
    ieder geval zowel vele Surinamers als de lokale autoriteiten
    erover. Bij zijn aankomst in Paramaribo, op 4 januari 1933,
    wachtten behalve een grote menigte Surinamers - in de lokale
    pers was veel aandacht gegeven aan zijn komst - ook enkele
    politiefunctionarissen De Kom op; demonstratief bleven zij hem
    in de gaten houden. Ook zouden zij hem geld hebben afgenomen,
    met de verklaring dat dit de Sovjetbijdrage aan zijn agitatie
    in Suriname zou zijn.&lt;/p&gt;
&lt;p&gt;De Kom begon in zijn geboortehuis aan de Pontewerfstraat een
    'adviesbureau'. Van heinde en verre stroomden Surinamers toe,
    opmerkelijk genoeg, in het etnisch diep verdeelde Suriname,
    niet slechts creolen, maar ook Hindoestanen, marrons (:
    bosnegers) en vooral Javanen. De laatstgenoemden zagen in De
    Kom een haast goddelijke figuur, die hun terugkeer naar Java
    zou bewerkstelligen; of hij deze beeldvorming zelf stimuleerde
    is onduidelijk. De autoriteiten volgden zijn activiteiten met
    argusogen. Gouverneur A.A.L. Rutgers besloot hem te laten
    arresteren wegens de 'communistische agitatie' die hij vanuit
    zijn adviesbureau zou plegen. Hierna ontstond een volksoproer,
    waarbij de politie twee demonstranten doodde. Er vielen, op
    deze 'Zwarte Dinsdag' 7 februari 1933, tevens 22 gewonden.&lt;/p&gt;
&lt;p&gt;De Kom werd ruim drie maanden gedetineerd gehouden.
    Uiteindelijk werd hij gedwongen met zijn gezin terug te keren
    naar Nederland. Het was een door hem niet gezochte verbanning
    uit zijn geboorteland, dat hij nooit meer zou terugzien. De CPH
    organiseerde in Nederland een warme ontvangst door enkele
    duizenden kameraden, eerst in IJmuiden en vervolgens in
    Amsterdam. In 
    &lt;em&gt;De Tribune,&lt;/em&gt;

    maar ook in de Surinaamse 
    &lt;em&gt;Banier van Waarheid en Recht&lt;/em&gt;

    werd hiervan uitvoerig verslag gedaan.&lt;/p&gt;
&lt;p&gt;Terug in Nederland bleef De Kom zijn politieke idealen
    trouw. In mei 1933 verscheen in het maandblad 
    &lt;em&gt;Links Richten&lt;/em&gt;

    een fragment uit zijn nog ongepubliceerde boek 
    &lt;em&gt;Wij slaven van Suriname,&lt;/em&gt;

    waaraan hij sinds 1926 had gewerkt. Het boek zelf werd in 1934
    door de Amsterdamse uitgeverij Contact gepubliceerd, dit
    niettegenstaande pogingen van de Centrale Inlichtingen Dienst
    dat door intimidatie te verhinderen. Het maakt duidelijk hoe
    beducht de autoriteiten waren voor De Koms agitatie.
    Uiteindelijk verscheen het boek in gekuiste vorm, waarin onder
    meer een enigszins ronkende, leninistisch getoonzette passage -
    die in 
    &lt;em&gt;Links Richten&lt;/em&gt;

    nog voorkwam - door de uitgever was geschrapt. De schrijver Jef
    Last trad op als tekstredacteur en nam bepaalde passages voor
    zijn rekening. In later jaren zou Last zelfs het auteurschap
    opeisen, maar er is geen reden te twijfelen dat het boek in de
    grond het werk van De Kom zelf was, zowel naar inhoud en vorm
    als naar het idee en het onderzoek dat eraan ten grondslag
    lag.&lt;/p&gt;
&lt;p&gt;
  &lt;em&gt;Wij slaven van Suriname&lt;/em&gt;

    is een opmerkelijk boek. Hoewel in de jaren dertig overal in
    het Cara&amp;iuml;bisch gebied antikoloniale, linkse en
    radicaal-zwarte bewegingen opkwamen, waren er nauwelijks boeken
    geschreven door Cara&amp;iuml;bische auteurs waarin de koloniale
    geschiedschrijving op haar kop werd gezet. Dat is precies wat
    'AdeK' - zoals De Kom zich wel aanduidde - in 
    &lt;em&gt;Wij slaven van Suriname&lt;/em&gt;

    deed. Niet compositie, schrijfwijze of gebruikte bronnen maken
    het boek tot een uniek document, maar de radicale breuk met de
    koloniale penvoering. Hoewel niet altijd genuanceerd werd hier
    voor het eerst de Surinaamse geschiedenis herschreven vanuit
    een antikoloniaal gezichtspunt. De Kom richtte zich daarbij
    niet slechts tegen de economische en politieke gedaanten van
    het kolonialisme, maar ook tegen de psychologische dimensie
    ervan. Met dit boek hoopte hij de Surinamer zijn trots terug te
    geven: 'Geen volk kan tot volle wasdom komen, dat erfelijk met
    een minderwaardigheidsgevoel belast blijft. Daarom wil dit boek
    trachten het zelfrespect der Surinamers op te wekken' (p.
    49).&lt;/p&gt;
&lt;p&gt;In Nederland werd 
    &lt;em&gt;Wij slaven van Suriname&lt;/em&gt;

    geprezen door de 
    &lt;em&gt;Forum-&lt;/em&gt;

    groep, vooral ook omdat het een 'eigen' Surinaamse versie van
    de geschiedenis bood. Vooral de schrijver E. du Perron spande
    zich in het boek onder de aandacht te brengen. Het werd vrij
    goed verkocht, niet in de laatste plaats door de commotie die
    over De Koms bezoek aan Suriname was ontstaan. Door steun uit
    de Sovjetunie verscheen er een Duitse vertaling, die zowel in
    Moskou (1935) als Z&amp;uuml;rich (1936) verscheen.&lt;/p&gt;
&lt;p&gt;Door de crisis en waarschijnlijk ook door zijn radicale
    imago gelukte het De Kom na zijn aankomst in Nederland niet
    meer om regulier werk te vinden. Het waren armoedige en
    moeilijke jaren. De Kom raakte verbitterd en soms wanhopig.
    Zwaar overspannen werd hij kort voor de oorlog enige maanden
    opgenomen in een kliniek. Intussen bleef hij schrijven, behalve
    stukken voor de communistische pers ook gedichten, die postuum
    zouden worden uitgegeven onder de titel 
    &lt;em&gt;Strijden ga ik&lt;/em&gt;

    .&lt;/p&gt;
&lt;p&gt;Tijdens de Duitse bezetting werd 
    &lt;em&gt;Wij slaven van Suriname&lt;/em&gt;

    onmiddellijk verboden. De Kom bleef zijn principes trouw. Hij
    schreef voor de illegale communistische pers. Op 7 augustus
    1944 werd hij gearresteerd. Via de strafgevangenis in
    Scheveningen, Vught en Oranienburg werd hij uiteindelijk op
    transport gesteld naar het concentratiekamp Neuengamme, en
    vandaar naar Sandbostel. Daar overleed hij kort voor de
    bevrijding aan tuberculose. Zijn lichaam werd later in een
    massagraf gevonden en ge&amp;iuml;dentificeerd. In 1960 werd De Kom
    bijgezet op de erebegraafplaats in Loenen.&lt;/p&gt;
&lt;p&gt;Anton de Kom was een uitzonderlijk man en mag met recht een
    'founding father' van het Surinaamse nationalisme worden
    genoemd. Hij was een pionier van de antikoloniale
    geschiedschrijving, een man ook die zijn eenvoudige milieu
    ontsteeg zonder zich ervan te distanti&amp;euml;ren. Tegelijk,
    tragisch, een koloniaal onderdaan die in Nederland en niet in
    zijn 'geliefde Sranan' zijn carri&amp;egrave;re zou maken, ook 'in
    het land van de overheerser' altijd een tussenfiguur zou
    blijven, en bovendien zijn leven juist zou geven voor
    Nederland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-C.G.A. de Kom in familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De twee in de tekst genoemde publicaties en artikelen in 
    &lt;em&gt;De Tribune&lt;/em&gt;

    , 
    &lt;em&gt;De Communistische Gids&lt;/em&gt;

    en 
    &lt;em&gt;Links Richten&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Inleiding', in A. de Kom, 
  &lt;em&gt;Strijden ga ik&lt;/em&gt;

  (Paramaribo [1969]) 5-10; Sandew Hira, 
  &lt;em&gt;Van Priary tot en met De Kom. De geschiedenis van het verzet
  in Suriname, 1630-1940&lt;/em&gt;

  (Rotterdam 1982); 
  &lt;em&gt;M&amp;eacute;mre Papa de Kom&lt;/em&gt;

  (Paramaribo 1985); Gert Oostindie en Emy Maduro, 
  &lt;em&gt;In het land van de overheerser&lt;/em&gt;

  . II: 
  &lt;em&gt;Antillianen en Surinamers in Nederland, 1634/1667-1954&lt;/em&gt;

  (Dordrecht [etc.] 1986); Ben Scholtens, 
  &lt;em&gt;Opkomende arbeidersbeweging in Suriname. Doedel, Liesdek, De
  Sanders, De Kom en de werklozenonrust 1931-1933&lt;/em&gt;

  (Nijmegen 1986); 
  &lt;em&gt;A. de Kom. Zijn strijd en idee&amp;euml;n. Toespraken van Nico
  Wijnen [e.a.]&lt;/em&gt;

  (Amsterdam 1989); Michiel van Kempen, 'Tussen verbeelding en
  strijd (over Anton de Kom)', in 
  &lt;em&gt;De geest van Waraku. Kritieken over Surinaamse literatuur&lt;/em&gt;

  (Haarlem [etc.] 1993) 91-97; Ewald Vanvugt, 'Anton de Kom
  (1898-1945). Een antikoloniale proletarier', in 
  &lt;em&gt;Nestbevuilers. 400 jaar Nederlandse critici van het koloniale
  bewind in de Oost en de West&lt;/em&gt;

  (Amsterdam 1996) 178-180; Ren&amp;eacute; Zwaap, 'Een Surinaamse
  messias', in 
  &lt;em&gt;De Groene Amsterdammer,&lt;/em&gt;

  2-9-1998; Frits van Suchtelen, lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  VIII (Amsterdam 2000) 105-109. Op 1 december 1999 zond de RVU de
  televisiedocumentaire 
  &lt;em&gt;Wij slaven van Suriname: Anton de Kom&lt;/em&gt;

  van Frank Zichem en Ellen Brautigam uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  A. de Kom,
  &lt;em&gt;Strijden ga ik&lt;/em&gt;

  (Paramaribo [1969]) 4.&lt;/p&gt;
&lt;p&gt;G.J. Oostindie&lt;/p&gt; 
&lt;dtml-var bwn_footer&gt;</text>
  </biography>
</biodes>

