<biodes version="1.0">
  <fileDesc>
    <title>Kasimier, Rommert (1877-1957)</title>
    <ref target="http://resources.huygens.knaw.nl/bwn1880-2000/lemmata/bwn4/kaisimie"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kaisimie</idno>
    <persName><name type="geslachtsnaam">Kasimier</name>, Rommert</persName>
    <sex value="1"/>
    <event type="birth" when="1877"/>
    <event type="death" when="1957"/>
    <state type="occupation">pedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KASIMIERR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kasimier, Rommert&lt;/strong&gt;, (wijziging geslachtsnaam in &lt;b&gt;Casimir&lt;/b&gt; bij KB van 20-2-1932), pedagoog 
  (Kollum (F.) 29-9-1877 - Voorburg (Z.H.) 13-3-1957). Zoon van Brugt Kasimier, boerenknecht, later marskramer, en
  Gepke Meersma. Gehuwd op 3-8-1905 met Teunezien Dina Borgman,
  onderwijzeres. Uit dit huwelijk werden 1 zoon en 2 dochters
  geboren.
  
  
  &lt;img src=&amp;quot;images/KASIMIERR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kasimier, Rommert&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Rommert Kasimier - of 'Casimir', naar &amp;eacute;&amp;eacute;n van de
    vele spellingsvarianten van zijn achternaam, waaraan hij
    spoedig de voorkeur zou geven - groeide op als jongste van zes
    kinderen in een dorpje in het noordoosten van Friesland. Hij
    was een half jaar oud toen zijn vader stierf, zodat hij door
    zijn moeder werd opgevoed. Zij was een energieke, intelligente
    vrouw, die zich als aanhanger van Abraham Kuyper in 1886 bij de
    gereformeerde kerk aansloot. Door met haar mee te kijken
    wanneer zij hardop de bijbel las, leerde Rommert al zeer jong
    lezen. Hij bezocht de christelijke lagere school eerst in zijn
    geboortedorp Kollum, en vervolgens in Groningen, waarheen
    moeder Kasimier met haar kinderen in 1888 was verhuisd.&lt;/p&gt;
&lt;p&gt;Hier bemerkte een jonge onderwijzeres Casimirs intellectuele
    gaven. Zij gaf hem na schooltijd Franse les en spoorde hem aan
    een onderwijzersopleiding te volgen, een van de zeer weinige
    mogelijkheden voor jongens met een goed verstand, maar zonder
    financi&amp;euml;le middelen om verder te studeren. Vanaf 1891
    bezocht Casimir de christelijke normaallessen, maar gezien de
    matige kwaliteit van dit onderwijs, stapte hij reeds na een
    jaar over naar de rijksnormaallessen in Groningen. Deze
    overgang was tevens een teken van zijn toenemende twijfel aan
    het gereformeerde geloof waarin hij was opgegroeid.&lt;/p&gt;
&lt;p&gt;Normaalcursussen werden voornamelijk in de avonduren
    gegeven, wat Casimir ruime gelegenheid bood te lezen en te
    studeren. In april 1896 slaagde hij glansrijk voor het
    onderwijzersexamen, en reeds een paar dagen later kreeg hij een
    baan als dorpsonderwijzer. In december van hetzelfde jaar
    aanvaardde hij evenwel een aanstelling in de stad Groningen,
    omdat deze meer status gaf en hem bovendien in de gelegenheid
    stelde verder te studeren. In 1897 en 1898 behaalde Casimir
    respectievelijk de LO-akte Frans en de hoofdakte. Ook begon hij
    te publiceren, als vaste medewerker van 
    &lt;em&gt;Baknieuws&lt;/em&gt;

    , het kwekelingenblaadje onder redactie van Theo Thijssen, de
    latere schrijver en sociaal-democratische parlementari&amp;euml;r.
    In 1899 zegde Casimir zijn onderwijzersbaan vaarwel en kreeg
    hij - slechts 22 jaar oud - een betrekking als leraar
    Nederlands en opvoedkunde aan de cursus voor de hoofdakte in
    Groningen. Onder zijn studenten zou hij zijn toekomstige vrouw
    vinden. In 1902 werd hij tevens leraar Nederlands en
    aardrijkskunde aan de Gemeentelijke Kweekschool voor
    Onderwijzeressen.&lt;/p&gt;
&lt;p&gt;Inmiddels was Casimir in 1900 geslaagd voor het
    staatsexamen-A en had hij zich nog dat zelfde jaar laten
    inschrijven als student in de wijsbegeerte aan de Groningse
    universiteit. Zijn leermeester daar was de filosoof en
    psycholoog prof. G. Heymans, die grote indruk op hem zou maken.
    Diens nadruk op de ervaring als grondslag voor alle kennis en
    diens sterk psychologische kijk op de werkelijkheid nam hij van
    hem over. In juli 1903 deed hij kandidaatsexamen, maar het
    doctoraal zou vooreerst nog op zich laten wachten.&lt;/p&gt;
&lt;p&gt;Naast zijn studie en dubbele docentschap ontplooide Casimir
    namelijk allengs een groter aantal activiteiten. Zo begon hij
    steeds meer te publiceren, vooral over pedagogische
    vraagstukken. In 1902 vroeg de bekende hoofdonderwijzer en
    schoolhervormer Jan Ligthart hem mederedacteur te worden van
    zijn blad 
    &lt;em&gt;School en Leven&lt;/em&gt;

    , waaraan hij al een aantal bijdragen had geleverd. Na Heymans
    is het vooral Ligthart geweest die grote invloed heeft gehad op
    Casimir: 'Onze verhouding was die als vader tot zoon' (
    &lt;em&gt;Voor school en leven&lt;/em&gt;

    , 441). Niet alleen waren zij beiden via de normaalschool en
    het onderwijzersberoep opgeklommen en deelden ze een grote
    waardering voor de moederlijke opvoeding, belangstelling voor
    de Nederlandse letteren en een actieve afkeer van alcohol, maar
    ook verkeerden zij beiden in een geloofscrisis. Ligthart kwam
    na veel openlijk beleden twijfel uit op een vrijzinnige, door
    veel gevoel voor kind en medemens bepaalde geloofsovertuiging;
    Casimir volgde hem daarin. Ook Ligtharts herhaalde aansporing
    kinderen aandachtig te observeren - wat goed te verenigen was
    met de nadruk die Heymans op de ervaring legde - heeft hij
    altijd verdedigd als basis voor elke pedagogiek. Tot Ligtharts
    dood in 1916 voerden zij samen de redactie van 
    &lt;em&gt;School en Leven&lt;/em&gt;

    . Daarna heeft Casimir het blad nog zes jaar voortgezet. Hij
    heeft in 1916 gezorgd voor de bundel 
    &lt;em&gt;Jan Ligthart herdacht&lt;/em&gt;

    en voor de heruitgave van Ligtharts artikelen.&lt;/p&gt;
&lt;p&gt;Door Ligthart kwam Casimir in 1905 in contact met de
    Haagsche Schoolvereeniging. Deze vereniging, die in Den Haag
    sinds het einde van de 19e eeuw een neutrale bijzondere school
    beheerde waar met moderne onderwijsmethoden werd gewerkt,
    wenste aansluitend een middelbare school te beginnen. Op
    voorstel van Casimir wilde men ook deze in progressieve zin
    organiseren: een gemeenschappelijke onderbouw van drie jaren en
    daarna een splitsing in gymnasium en HBS, waardoor, in
    overeenstemming met de moderne puberteitspsychologie, de
    schoolkeuze kon worden uitgesteld. Dit soort denkbeelden werd
    in onderwijskringen vaker gehoord, onder meer in de in 1903
    ingestelde Staatscommissie voor de Reorganisatie van het
    Onderwijs. Daar werd ook een naam bedacht voor zo'n school:
    'lyceum'.&lt;/p&gt;
&lt;p&gt;In 1906 be&amp;euml;indigde Casimir zijn dubbele leraarsbaan en
    verhuisde, pas getrouwd, naar Den Haag. Hij werd er eerst hoofd
    van de vervolgschool van de Haagsche Schoolvereeniging. Drie
    jaar later volgde zijn benoeming tot rector van het
    Nederlandsch Lyceum. Aan dit eerste lyceum in ons land doceerde
    hij ook Nederlands en geschiedenis, waarvoor hij bij KB bevoegd
    werd verklaard, na daarvoor eerst in Utrecht tentamen te hebben
    gedaan; het doctoraal examen in de wijsbegeerte legde hij pas
    op 22 juni 1911 in Groningen af. Casimir zou het rectoraat
    uitoefenen tot 1930, toen hij deze functie om
    gezondheidsredenen moest neerleggen. Onder zijn leiding
    ontwikkelde het Nederlandsch Lyceum zich zeer voorspoedig; het
    was een schooltype dat na een jaar of tien steeds meer
    navolging zou vinden. Casimir wist voor zijn lyceum
    enthousiaste leerkrachten aan te trekken en introduceerde
    enkele onderwijsvernieuwingen, zoals ouderavonden,
    klasse-avonden, klasseleraren, werkweken en schoolreizen,
    excursies, schoolclubs voor toneel, muziek en sport,
    handenarbeid, studieavonden voor docenten en dergelijke.&lt;/p&gt;
&lt;p&gt;In 1912 vatte de Maatschappij tot Nut van 't Algemeen het
    idee op een bijzondere leerstoel pedagogiek in te stellen, en
    wel aan de Rijksuniversiteit te Groningen, waar kon worden
    geprofiteerd van Heymans' psychologisch laboratorium. Men dacht
    voor dit professoraat aan Casimir, die, hoewel niet
    gepromoveerd, een leerling was van Heymans en al enige tijd
    lezingen over pedagogische onderwerpen voor Leidse studenten
    hield. Casimir wilde wel, maar het Nederlandsch Lyceum oefende
    zo'n grote druk op hem uit om te blijven - 'Zoo mag een
    kapitein zijn schip niet verlaten', schreef Ligthart, lid van
    het directorium, hem (Mulder, 146) - dat hij het aanbod moest
    afslaan. Het Lyceum verzocht daarop in 1917 de
    Rijksuniversiteit te Leiden om binnen de faculteit der Letteren
    en Wijsbegeerte een bijzondere leerstoel pedagogiek te stichten
    met Casimir als hoogleraar. Na enige aarzeling werd dit verzoek
    toegestaan, en op 22 mei 1918 aanvaardde hij het eerste
    professoraat in de pedagogiek in Nederland met een rede over 
    &lt;em&gt;De waardeering der toegepaste opvoedkunde&lt;/em&gt;

    . In de geest van Ligthart en Heymans vroeg Casimir hierin
    aandacht voor de ervaringsbasis, de intu&amp;iuml;tieve kanten en
    het historische karakter van opvoeding en opvoedkunde. In 1935
    werd zijn leeropdracht uitgebreid met empirische psychologie.
    Waarschijnlijk was dit vooral het gevolg van de nauwe band die
    men veronderstelde tussen pedagogiek en psychologie, alsook om
    de studenten in de gelegenheid te stellen dit (bij)vak te
    kunnen studeren. Casimir was door zijn studie bij Heymans
    weliswaar bekend met experimenteel werk, maar heeft zich daar
    zelf nooit mee beziggehouden. In april 1950 ging Casimir met
    emeritaat. In dat zelfde jaar verleende de Universiteit van
    Gent hem een eredoctoraat.&lt;/p&gt;
&lt;p&gt;Naast zijn werk als rector en hoogleraar ontplooide Casimir
    vele activiteiten. Gedurende een groot deel van zijn leven
    heeft hij lezingen en cursussen gegeven voor onderwijzers en
    andere pedagogisch ge&amp;iuml;nteresseerden. Hij maakte deel uit
    van het bestuur van een groot aantal pedagogische verenigingen
    en instituten, waaronder het curatorium van het Nutsseminarium
    voor Paedagogiek van de Universiteit van Amsterdam. Casimir was
    de geestelijke vader van de MO-akte pedagogiek, tot 1940 het
    kristallisatiepunt van de academische studie opvoedkunde in
    Nederland. Samen met de andere hoogleraren pedagogiek richtte
    hij in 1925 de Vereeniging tot Bevordering van de Studie der
    Paedagogiek op, die de examens voor deze akte regelde. Verder
    zat Casimir in de redactie van vele tijdschriften: op
    opvoedkundig terrein, zoals het wetenschappelijke 
    &lt;em&gt;Paedagogische Studi&amp;euml;n&lt;/em&gt;

    (1920-1941), en op algemeen maatschappelijk gebied, zoals het
    sociaal-wetenschappelijke 
    &lt;em&gt;Mensch en Maatschappij&lt;/em&gt;

    (1925-1957) en het vrijzinnig-liberale 
    &lt;em&gt;De Opbouw&lt;/em&gt;

    (1918-1940). Daarnaast schreef hij jarenlang wekelijks een
    stukje over algemeen-pedagogische en ethische kwesties in 
    &lt;em&gt;De Telegraaf&lt;/em&gt;

    . Casimirs geschriften waren meestal algemeen ori&amp;euml;nterend
    en voorlichtend van aard. Goede voorbeelden daarvan zijn 
    &lt;em&gt;Beknopte geschiedenis der wijsbegeerte&lt;/em&gt;

    uit 1910 en het in 1927 verschenen 
    &lt;em&gt;Langs de lijnen van het leven&lt;/em&gt;

    , over de ontwikkeling van kinderen, die beide in relatief
    grote oplagen vele malen werden herdrukt.&lt;/p&gt;
&lt;p&gt;Ondanks zijn grote bestuurservaring en zijn redenaarstalent
    heeft Casimir nooit een politieke functie vervuld. Dat hij in
    1925 werd genoemd als mogelijke minister van Onderwijs in een
    extraparlementair kabinet kwam waarschijnlijk dan ook meer door
    zijn kennis van het onderwijs en omdat de formateur, J.
    Limburg, tevens curator van het Nederlandsch Lyceum was. Als
    vrijzinnig liberaal en vrijzinnig protestant vond Casimir dat
    hij overal het woord kon voeren waar hij de gelegenheid kreeg
    vrijuit te spreken, &amp;oacute;&amp;oacute;k toen tijdens de Duitse
    bezetting de Haagse NSB-wethouder hem vroeg een lezing voor
    leerkrachten te houden. Het werd hem door sommigen zeer kwalijk
    genomen; tegelijkertijd had hij echter onderduikers in huis en
    verleende hij diensten aan het verzet.&lt;/p&gt;
&lt;p&gt;Casimir was v&amp;oacute;&amp;oacute;r alles docent, in zijn werk en in
    zijn publikaties. Hij was een goed spreker, die op
    overzichtelijke wijze zijn brede kennis kon overbrengen. Zo
    heeft hij niet alleen vele studenten - vooral hen die de
    opleiding voor de MO-akte volgden - en leerlingen gevormd, maar
    ook vele docenten. Hoewel hij naar verhouding nogal wat
    dissertaties heeft begeleid, is Casimir er zelf nooit in
    geslaagd een proefschrift te voltooien, zoals hij trouwens in
    het algemeen zeer weinig oorspronkelijke bijdragen aan de
    wetenschap heeft geleverd. Zijn herhaalde nadruk op ervaring en
    waarneming bleken in zijn eigen werk voornamelijk neer te komen
    op het gebruik van voorbeelden uit de praktijk. Maar door zijn
    colleges en lessen heeft Casimir zeker de vestiging en expansie
    van de academische pedagogiek bevorderd. Als rector van het
    Nederlandsch Lyceum bracht hij bovendien een vernieuwend
    element in het Nederlandse middelbaar onderwijs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Een overzicht van de belangrijkste publikaties van Casimir
    in het onder L genoemde werk van Mulder, 338-341. Een selectie
    uit Casimirs publikaties in 
    &lt;em&gt;Opbouw. Een bundel verzamelde opstellen&lt;/em&gt;

    (Groningen [etc.], 1927) en 
    &lt;em&gt;Voor school en leven. Verzamelde opstellen van prof. R.
    Casimir&lt;/em&gt;

    (Groningen [etc.], 1949). Deze laatste publikatie bevat als
    'Naschrift' (pp. 438-443) een kort autobiografisch
    levensbericht.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen en necrologie&amp;euml;n o.a in 
  &lt;em&gt;De Hollandsche Revue&lt;/em&gt;

  23 (1918) 142-145, 205-213, 262-269, door D. Cohen in 
  &lt;em&gt;Eigen Haard&lt;/em&gt;

  (1918) 129-131, en door G. Kazemier in 
  &lt;em&gt;Jaarboek van de Maatschappij der Nederlandse Letterkunde te
  Leiden 1958-1959&lt;/em&gt;

  (Leiden, 1959) 51-60: A. de Vletter, 
  &lt;em&gt;Na lange marsch ... omkijken. Herinneringen en onzwaarwichtige
  overpeinzingen van een middelbaar-onderwijs-man ...&lt;/em&gt;

  (S.l. [1955]); J.W. van Hulst, 
  &lt;em&gt;Casimir. Nederlands pedagoog&lt;/em&gt;

  (Amsterdam [1962]); H.B.G. Casimir, 
  &lt;em&gt;Het toeval van de werkelijkheid. Een halve eeuw
  natuurkunde&lt;/em&gt;

  (Amsterdam, 1983); Ernst Mulder, 
  &lt;em&gt;Beginsel en beroep. Pedagogiek aan de universiteit in
  Nederland 1900-1940&lt;/em&gt;

  (Amsterdam, 1989) 129-166.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Wikipedia: http://nl.wikipedia.org/wiki/Afbeelding:RommertCasimir.jpg [6-2-2008].
&lt;/p&gt;




&lt;p&gt;E. Mulder&lt;/p&gt; 
&lt;dtml-var bwn_footer&gt;</text>
  </biography>
</biodes>

