<biodes version="1.0">
  <fileDesc>
    <title>Nierop, Arij van (1901-1974)</title>
    <ref target="http://resources.huygens.knaw.nl/bwn1880-2000/lemmata/bwn3/nierop"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nierop</idno>
    <persName><name type="geslachtsnaam">Nierop</name>, Arij van</persName>
    <sex value="1"/>
    <event type="birth" when="1901"/>
    <event type="death" when="1974"/>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/NIEROP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nierop, Arij van&lt;/strong&gt; (Ary), programmaleider (Rotterdam 12-9-1901 - Loosdrecht 16-10-1974).

  Zoon van Maarten van Nierop, winkelier, en Klazina Nouwt.
  
&lt;img src=&amp;quot;images/NIEROP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nierop, Arij van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Ary van Nierop groeide op in de wijk Leuvehaven te
    Rotterdam. Afkomstig uit een hervormde familie - hij kon nog
    jarenlang uit het hoofd bijbelteksten citeren - wilde hij
    aanvankelijk predikant worden. Omdat zijn ouders te onbemiddeld
    waren om hem naar het gymnasium te laten gaan, moest hij
    hiervan afzien. In plaats daarvan ging hij naar de kweekschool
    in Rotterdam. In 1920, na zijn studie daar en, kort nadien, het
    behalen van de akte MO-Engels - in welke taal hij zich in de
    loop der jaren zou bekwamen - ging hij in het onderwijs werken,
    achtereenvolgens in 1920 aan de Openbare Lagere School 1882 in
    Rotterdam, de Openbare Mulo in Willemstad (1922) en de
    Rijkskweekschool in Haarlem (1927), met een onderbreking in
    1926/ 1927 wegens militaire dienst, waarin hij korporaal werd
    van de artillerie. Op 1 augustus 1933 trad hij in functie bij
    de VARA, met welke omroepvereniging hij zich als socialist nauw
    verwant voelde. Hij werkte er als omroeper, maar bewoog zich
    ook op andere terreinen, vooral in jeugduitzendingen.&lt;/p&gt;
&lt;p&gt;Onder de Duitse bezetting in de Tweede Wereldoorlog werden
    de vijf omroepen geliquideerd en vervangen door de
    Rijksradio-omroep de Nederlandsche Omroep. Veel employees
    gingen daar automatisch naar over, zo ook Van Nierop, die later
    als reden opgaf dat dit voor hem toen een kwestie van overmacht
    was geweest. Hij werkte even als omroeper, kondigde
    bijvoorbeeld enkele concerten aan voor de Winterhulp, maar
    verdween snel in de anonimiteit. Hij trad op als regisseur van
    hoorspelen en van programma's over (Duitse) films, zonder dat
    zijn naam werd vermeld. Op 1 december 1944 werd hij op
    wachtgeld gesteld. Van Nierop stond bij collega's bekend om
    zijn anti-Duitse en antinationaal-socialistische gezindheid en
    kwam na de bevrijding op 27 december 1945 moeiteloos terug als
    omroeper bij de VARA. Kort erna werd hij benoemd tot hoofd van
    de afdeling gesproken woord en gevarieerde programma's. In die
    kwaliteit kreeg hij de organisatorische, artistieke en
    administratieve supervisie van alle lezingen, klank- en
    hoorspelen, discussies, reportages, amusement en programma's
    voor kinderen, zieken en andere groepen. Ook droeg hij de
    verantwoordelijkheid voor alle gesproken teksten.&lt;/p&gt;
&lt;p&gt;Deze veelomvattende taak nam niet weg dat de onvermoeibaar
    werkende Ary van Nierop zelf geregeld via de microfoon te horen
    was. Vooral als vragensteller in het vraag- en antwoordspel '
    't Hangt aan de muur en het tikt...' genoot hij in de jaren '50
    nationale bekendheid. Hij introduceerde programma's als
    'Aetherforum' en 'Radiolympus' en was de uiteindelijk
    verantwoordelijke voor programma's als 'De showboat', 'De
    familie Doorsnee' en 'Weer of geen weer'. Daarmee gaf hij blijk
    van zijn uitgangspunt, programma&amp;quot;s te willen brengen die een
    groot publiek aanspraken, maar tevens cultureel op niveau
    stonden. Ook in de keuze van hoorspelen - hij vertaalde zelf
    een aantal - kwam dit tot uiting: de verheffing van de
    arbeidersklasse was hem als overtuigd socialist dierbaar. In
    het programma 'De artistieke staalkaart' besprak hij
    toneeluitvoeringen, waarover hij trouwens ook spreekbeurten
    hield voor ge&amp;iuml;nteresseerd publiek.&lt;/p&gt;
&lt;p&gt;Van Nierops veelzijdigheid bracht hem ook tot werk dat hij
    in zijn vrije tijd moest doen. Zo had hij van 20 november 1945
    tot 21 november 1958 voor de Partij van de Arbeid zitting in de
    gemeenteraad van Hilversum. De Engelse taal beheerste Van
    Nierop op den duur tot in de perfectie. Hij vertaalde talrijke
    boeken, vooral voor uitgeverij A.W. Sijthoff, en ook
    klankbeelden ter inzending naar de Prix Italia. In de jaren '60
    gaf hij enige tijd les in de uitspraak van de Engelse taal aan
    cursisten, zoals op kleinkunstcursus van de NCRV (1961). De
    Nederlandse taal was hem eveneens dierbaar: bij zijn
    offici&amp;euml;le pensionering in 1966 kreeg hij wegens zijn zorg
    voor het Nederlands vanuit Belgi&amp;euml; een hoge
    onderscheiding.&lt;/p&gt;
&lt;p&gt;Hij werd toen tegelijk lid van verdienste van de VARA,
    waarvan hij in de voorgaande twintig jaren in belangrijke mate
    het gezicht had bepaald. Als radioman in hart en nieren - met
    televisie bemoeide hij zich nauwelijks - was hij landelijk
    bekend, ook al door zijn karakteristieke stemgeluid. Hij
    geloofde heilig in vakmanschap, bij voorkeur gekoppeld aan
    enige artisticiteit, en probeerde zelf ook mensen zo te vormen.
    Veel jongeren kregen van hem een kans, zoals Gabri de Wagt,
    Joop Koopmans, Bert Garthoff, Joop S&amp;ouml;hne, Coen Serr&amp;eacute;.
    Van Nierop zocht bij nieuwkomers hun sterkste kanten en
    probeerde deze zo goed mogelijk bij de door hem georganiseerde
    uitzendingen tot hun recht te laten komen. Zij moesten dan wel
    terdege wennen aan zijn heel eigen gevoel voor humor, ad rem en
    vaak sarcastisch, gevoed door eruditie. Ary van Nierop was een
    boekenwurm en toneelliefhebber, was een uitstekend kok en
    maakte lange voetreizen.&lt;/p&gt;
&lt;p&gt;De laatste anderhalf jaar van zijn actieve radioloopbaan was
    Ary van Nierop programmaleider. Omdat bleek dat hij ruim tien
    jaar lang ook elke zondag in de studio had doorgebracht besloot
    VARA-secretaris J.B. Broeksz zijn pensioen een jaar eerder te
    doen ingaan. Het is de vraag of Van Nierop deze geste naar
    waarde heeft geschat. Hij was verknocht aan zijn omroep, maar
    nog meer verslaafd aan werk, ook als middel tegen eenzaamheid.
    Aanvankelijk bleef hij nog vertaalwerk doen, maar dat
    verminderde geleidelijk. Hij voelde zich alleen en verlaten,
    had de hele dag de radio aan, maar meed het contact met
    vroegere collega's, kreeg een leverkwaal en ging via het
    Hilversumse ziekenhuis RKZ naar een revalidatiecentrum voor
    bejaarden in Loosdrecht, waar hij 16 oktober 1974 overleed. Hij
    werd in stilte gecremeerd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen in 
  &lt;em&gt;Het Parool&lt;/em&gt;

  PS, 16-10-1954; 
  &lt;em&gt;Radio-TV-Gids.&lt;/em&gt;

  31-8-1958, 30-4-1966; 
  &lt;em&gt;Algemeen Dagblad,&lt;/em&gt;

  12-5-1966: W. Ibo. 
  &lt;em&gt;Onder collega's. Een serie radio-roddels&lt;/em&gt;

  (Baarn, 1954); D. Verkijk, 
  &lt;em&gt;Radio Hilversum 1940-1945&lt;/em&gt;

  (Amsterdam, 1974).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Joods Historisch Museum: http://www.jhm.nl/beeld.aspx?database=fotos&amp;trefwoord=amusement [18-6-2008].
&lt;/p&gt;





&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

