<biodes version="1.0">
  <fileDesc>
    <title>Tempel, Jan van den (1877-1955)</title>
    <ref target="http://resources.huygens.knaw.nl/bwn1880-2000/lemmata/bwn2/tempel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tempel</idno>
    <persName><name type="geslachtsnaam">Tempel</name>, Jan van den</persName>
    <sex value="1"/>
    <event type="birth" when="1877"/>
    <event type="death" when="1955"/>
    <state type="occupation">vakbondsbestuurder</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/TEMPEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tempel, Jan van den&lt;/strong&gt;, vakbondsleider, publicist en politicus (Willemstad (NB) 1-8-1877 - Alkmaar 27-6-1955).

Zoon van Bastiaan van den Tempel, schildersbaas, en Geertje Punt.
Gehuwd op 12-3-1903 met Arnolda Hendrika Jansen. Uit dit huwelijk
werden 2 zoons en 1 dochter geboren.


&lt;img src=&amp;quot;images/TEMPEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tempel, Jan van den&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Als knaap leerde Jan van den Tempel in het bedrijf van zijn vader
het schildersvak. Maar zijn ambities reikten verder dan een rustig
bestaan in een kleine Brabantse vestingstad. Hij verliet Willemstad,
verbleef korte tijd in Belgi&amp;euml; en Parijs en vestigde zich daarna in
Amsterdam. In de hoofdstad sloot hij zich in 1899 aan bij de
Schildersgezellenbond, het zou zijn leven diepgaand be&amp;iuml;nvloeden.
In het vak-bondswerk, waardoor hij ten slotte in de politiek zou
belanden, deed hij zich ras als voorman kennen. Reeds in 1900 trad hij
er als woordvoerder op de voorgrond bij een stakingsactie tegen
overmatig lange werktijden en voor verhoging van het uurloon. Daar de
schildersknechten slecht georganiseerd waren, verloren zij de staking,
nadat deze vijf weken had geduurd, omdat hun weerstandskassen volstrekt
ontoereikend waren. Van den Tempel voelde zich hierdoor gedwongen in
woord en geschrift tegen de oude voormannen van de arbeidersbeweging,
die sterk door de anarcho-syndicalistische denkbeelden van F. Domela
Nieuwenhuis beinvloed waren, stelling te nemen. Hij was geen
revolutionair, maar de opvatting dat de arbeidersbeweging zich
geleidelijk ontwikkelen en in de maatschappij integreren moest, deed
hem sympathiseren met de jonge Sociaal-Democratische Arbeiderspartij
(SDAP).&lt;/p&gt;
&lt;p&gt;Mede door zijn toedoen kwam het in 1905 landelijk tot reorganisatie
van de schildersgezellenbond in deze geest. Voor een belangrijk deel
waren de statuten voor de landelijke organisatie, die voor vele andere
bonden als model zouden dienen, het werk van Van den Tempel. Van begin
1906 af, het jaar van oprichting, fungeerde hij als secretaris van het
Nederlandsch Verbond van Vakvereenigingen (NVV), aanvankelijk als
tweede, vanaf 1909 als eerste secretaris. Niet lang daarna werd hij ook
in het politieke leven actief. In 1910 werd hij lid van de Amsterdamse
gemeenteraad, wat hij tot 1919 zou blijven. Van 1927 tot 1932 zou hij
opnieuw van deze raad deel uit maken. Gedurende deze eerste periode
trad hij eveneens enkele jaren op als lid van de Provinciale Staten in
Noord-Holland. Voor zijn verdere levensloop was zeer belangrijk dat hij
in 1915 voor de SDAP in de Tweede Kamer gekozen werd: 25 jaar lang zou
hij ononderbroken het kamerlidmaatschap vervullen. Deze werkzaamheden
als kamerlid noodzaakten Van den Tempel in 1918 het secretariaat van
het NVV neer te leggen. Zijn directe binding met dit verbond, op welks
kader hij door zijn artikelen in het blad 
&lt;em&gt;De Vakbeweging&lt;/em&gt;

een grote invloed had uitgeoefend, was daarmee verbroken.&lt;/p&gt;
&lt;p&gt;Van den Tempels optreden, zowel binnen de vakbeweging als in de
politiek, werd gekenmerkt door een onverzadigbare drang naar kennis.
Door de gebeurtenissen van de dag wenste hij zich niet te laten
meeslepen, maar hij zocht zijn inzicht te verbreden en te verdiepen
door systematisch de terreinen waarop hij werkzaam was, te bestuderen.
Als jong schilder behaalde hij reeds de lagere akte tekenen. In 1911
verwierf hij de middelbare akte staathuishoudkunde en statistiek, en
korte tijd daarna bovendien de middelbare akte staatsinrichting. Als
kamerlid was zijn kracht vooral ook gelegen in nauwgezette studie en in
commissiewerk, niet zozeer in het gesproken woord. De SDAP-fractie
vertrouwde hem graag onderwerpen toe die diepgaande studie vorderden.
Zo ontwikkelde hij zich tot een expert op het gebied van belastingen,
loonbeleid en handelspolitiek en verkreeg hij een grote deskundigheid
inzake sociale wetgeving. Hij hield zich vooral zeer intensief met
kwesties van werkloosheidsverzekering bezig.&lt;/p&gt;
&lt;p&gt;De drang om te doorgronden was zo sterk, dat Van den Tempel zich op
44-jarige leeftijd als student aan de Nederlandsche Handels-Hoogeschool
te Rotterdam liet inschrijven. Na driejaar legde hij het doctoraal
examen af. In 1927 promoveerde hij in Rotterdam bij F. de Vries cum
laude op het proefschrift: 
&lt;em&gt;Macht en economische wet.&lt;/em&gt;

In deze brede, niet gemakkelijk leesbare, maar wel indringende studie
behandelde hij een kernvraag uit de economie: in hoeverre de verdeling
van het maatschappelijk inkomen, en vooral de stijging van de welvaart
van de arbeiders, van economische wetmatigheden afhankelijk is in
hoeverre deze door machtsverhoudingen be&amp;iuml;nvloed kan worden. Hoewel
de keuze van het onderwerp met de socialistische visie van de auteur
samenhangt, getuigt de dissertatie van nuchtere objectiviteit. Geen
sprake is er dan ook van 'ethische' waardering van het
bestaande verdelingsproces, maar het is uitsluitend een poging vanuit
het economisch denken de grenzen van machtsfactoren op de
inkomensvorming vast te stellen. Naar Van den Tempels opvatting was het
daarbij noodzakelijk zich niet tot een statische
'rein&amp;ouml;konomische' probleemstelling te beperken, maar de
problematiek in haar dynamiek te bestuderen.&lt;/p&gt;
&lt;p&gt;Van zijn socialistische visie op economie en maatschappij gaf Van
den Tempel bij andere gelegenheden echter herhaaldelijk blijk. Zijn
hoofdbezwaar tegen de ondernemingsgewijze produktie van het kapitalisme
was dat zij 'planloos, onregelmatig en anarchistisch is'. Zijns
inziens is in dit systeem de regulering van produktie en
werkgelegenheid zo gebrekkig doordat zij afhankelijk is van marktprijs,
produktiekosten en winstkansen. Bijgevolg wordt het door telkens
terugkomende crises geschokt. Alleen door socialisatie van het
bedrijfsleven is het mogelijk economische depressies met haar grote
werkloosheid en ellende voor de arbeidende klasse te overwinnen. De
produktieomvang is in deze gedachtengang te bepalen door uit te gaan
van de behoeften der bevolking op grond van verkregen ervaring en niet
door middel van de prijzen. Afhankelijk van de gebleken
maatschappelijke behoeften dienen bedrijven geleidelijk te worden
ingekrompen of uitgebreid. Voor Van den Tempel was het duidelijk dat
deze idee&amp;euml;n alleen in een internationale gemeenschap, gebaseerd op
recht en broederlijke samenwerking, te verwezenlijken zouden zijn. In
zijn streven naar sociale zekerheid en rechtvaardige welvaartsverdeling
stond hem echter geen statische maatschappij voor ogen, hetgeen nu
juist andere socialisten vaak verweten werd. Dynamiek was volgens hem
een levensbehoefte voor de individu en de gemeenschap: veel mensen
verlangen naar een rustig en aangenaam leven, maar begaafde, rusteloze,
ambitieuze en creatieve lieden kunnen niet leven zonder een ruim doel
en voldoende armslag. Hij was zich tevens heel goed ervan bewust dat er
geen sociale orde zonder strijd en tragedie mogelijk is.&lt;/p&gt;
&lt;p&gt;Als man van ervaring, traditie en bezonnen oordeel was Van den
Tempel uitermate geschikt om, toen in de zomer van 1939 de socialisten
voor het eerst regeringsverantwoordelijkheid aanvaardden, samen met ir.
J.W. Albarda hen in het kabinet-De Geer te vertegenwoordigen. De Tweede
Wereldoorlog liet hem echter niet de gelegenheid zijn plannen,
waaronder unificatie van de sociale verzekering, te volvoeren.&lt;/p&gt;
&lt;p&gt;Binnen de Londense kabinetten bleef Van den Tempel tot begin 1945
als minister van Sodale Zaken actief. In deze hoedanigheid strekte zijn
aandacht zich uit van de sociale opvang van zeelieden tot uitzending
van ondervoede Nederlandse kinderen naar het buitenland, wanneer de
oorlog afgelopen zou zijn. Bij de wederopbouw na de oorlog stond
evenwel voor hem de werkgelegenheid centraal. Hij verwachtte dat deze
door voldoende onderwijs, door om-, her- en bijscholing bevorderd kon
worden. Internationale samenwerking beschouwde hij evenzeer een
voorwaarde voor het scheppen van voldoende arbeidsplaatsen. Op de
Internationale Arbeidsconferentie te New York (1941) en te Philadelphia
(1944), waar na de crisis van de jaren dertig de idee hoogtij vierde
een fundamentele maatschappelijke vernieuwing, te weten werkgelegenheid
en bestaanszekerheid voor iedere burger bij consequente doorvoering van
sociale democratie ook op economisch terrein, en waar algemeen
economische expansie als de oplossing voor alle sociale problemen werd
beschouwd, sprak Van den Tempel zich dan ook met grote nadruk uit voor
nauwe internationale samenwerking in de toekomst. Vooral bepleitte hij
er conjunctuurbeheersing door internationale samenwerking van het
bedrijfsleven.&lt;/p&gt;
&lt;p&gt;Naarmate de oorlogskansen zich ten gunste van de geallieerden
keerden, kwam binnen het kabinet-Gerbrandy de politieke wederopbouw van
het vaderland in het centrum van de belangstelling. De discussie
hierover werd, tot verdriet van Van den Tempel, sterk bepaald door wat
hij beschouwde als de geringe democratische gezindheid van de
minister-president en door de grote persoonlijke invloed van koningin
Wilhelmina op de samenstelling en het beleid van het kabinet. De
ministers dreigden in deze omstandigheden tot topambtenaren
gedegradeerd te worden. Van den Tempel kon zich evenmin verenigen met
de opvatting van het merendeel van de bewindslieden dat de
Staten-Generaal met de expiratie van hun zittingsduur (die onder
normale omstandigheden in 1943 zou zijn ge&amp;euml;indigd) opgehouden had
te bestaan. In de verantwoording aan het parlement zag hij de
legitimatie van het ministeri&amp;euml;le handelen. Door gebrek aan
democratisch besef, maar ook door onvoldoende politiek inzicht zou,
volgens Van den Tempel, het kabinet-Gerbrandy in zijn
bestuursvoorzieningen voor de tijd onmiddellijk na de bevrijding
schromelijk te kort geschoten zijn.&lt;/p&gt;
&lt;p&gt;Het optreden van Van den Tempel in de affaire rond het ontslag van
de socialist J.A.W. Burger, eerst minister zonder portefeuille,
vervolgens minister van Binnenlandse Zaken, is door deze kwestie over
de gezagsverhoudingen ongetwijfeld beinvloed geweest. Samen met
minister Albarda liet Van den Tempel op 26 februari 1945 aan zijn
collega's weten niet langer aan het kabinet-Gerbrandy deel te
zullen nemen, indien het door de autocratische minister-president
aangekondigde ontslag van Burger doorgang zou vinden. Op 8 februari
daaropvolgend kwam het einde van Van den Tempels ministeri&amp;euml;le
loopbaan. Na de oorlog zou hij wegens zijn slechte gezondheid niet meer
in het politieke en openbare leven op de voorgrond treden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De Nederlandse vakbewegingen haar toekomst. Feiten en
beschouwingen&lt;/em&gt;

(Rotterdam, 1910); 
&lt;em&gt;Kapitaal en volksinkomens&lt;/em&gt;

(Haarlem, 1920); 
&lt;em&gt;Problemen der socialisatie&lt;/em&gt;

(Amsterdam, 1923); 
&lt;em&gt;De sociale verzekering in Nederland. Beknopt overzicht&lt;/em&gt;

(Amsterdam, [1923]) samen met E. Boekman; 
&lt;em&gt;Macht en economische wet. Een onderzoek naar de beteekenis van
economische macht voor de inkomensvorming, in het bijzonder ten aanzien
van het arbeidsloon&lt;/em&gt;

(Haarlem, 1927); 
&lt;em&gt;De wereld in stormtij. Onderzoek naar oorzaken, zin en verloop van
de economische en maatschappelijke spanningen&lt;/em&gt;

(Haarlem, 1938); 
&lt;em&gt;Keep the lamps burning&lt;/em&gt;

(London, [1943]); 
&lt;em&gt;Nederland in Londen. Ervaringen en beschouwingen&lt;/em&gt;

(Haarlem, 1946).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.H. Vliegen, 
&lt;em&gt;Die onze kracht ontwaken deed&lt;/em&gt;

(Amsterdam, [1924]) II, 369-372; 
&lt;em&gt;Het Vrije Volk,&lt;/em&gt;

27-6-1955; C. Lammers, in 
&lt;em&gt;Socialisme en Democratie 1955,&lt;/em&gt;

355-357; P.J. Oud, 
&lt;em&gt;Het jongste verleden. Parlementaire geschiedenis van Nederland,
1918-1940.&lt;/em&gt;

2e dr. (Assen, 1968) IV, 143-158; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969- . dl.) III, VIII.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1453.
&lt;/p&gt;


&lt;p&gt;H.P.H. Nusteling&lt;/p&gt; 
&lt;dtml-var bwn_footer&gt;</text>
  </biography>
</biodes>

