<biodes version="1.0">
  <fileDesc>
    <title>Emma (Adelheid Emma Wilhelmine Therese) (1858-1934)</title>
    <ref target="http://resources.huygens.knaw.nl/bwn1880-2000/lemmata/bwn3/emma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">emma</idno>
    <persName><name type="geslachtsnaam">Emma (Adelheid Emma Wilhelmine Therese</name>)</persName>
    <sex value="2"/>
    <event type="birth" when="1858"/>
    <event type="death" when="1934"/>
    <state type="occupation">Koningin der Nederlanden</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/EMMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Emma (Adelheid Emma Wilhelmine Therese)&lt;/strong&gt;, prinses van Waldeck en Pyrmont, Koningin der Nederlanden en
  Koningin-Regentes (Arolsen (Duitsland) 2-8-1858 - 's-Gravenhage 20-3-1934).

  Dochter van Georg Victor, vorst van Waldeck en Pyrmont, en Helene
  Wilhelmine Henriette Pauline Marianne, prinses van Nassau. Gehuwd
  op 7-1-1879 met Willem Alexander Paul Frederik Lodewijk, prins
  van Oranje-Nassau, als Willem III sinds 1849 Koning der
  Nederlanden en groothertog van Luxemburg. Uit dit huwelijk werd 1
  dochter geboren.
  

  
  &lt;/p&gt;
&lt;p&gt;

&lt;img src=&amp;quot;images/EMMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Adelheid Emma Wilhelmine Therese, prinses van Waldeck en Pyrmont, Koningin der Nederlanden en Koningin-Regentes&amp;quot; class=&amp;quot;bwnimg&amp;quot;&gt;

Emma ontving samen met haar vijf zusters en jongere broer
    huisonderwijs onder toezicht van een kordate moeder. De strenge
    en tevens veelzijdige opvoeding accentueerde bij de nuchtere
    Emma eigenschappen als plichtsbesef en zelfdiscipline. De
    tuberculose van haar oudste zuster wekte haar belangstelling
    voor de TBC-bestrijding en de moderne ziekenverpleging. De
    weldadigheid van haar familie bracht haar vroeg in contact met
    sociaal werk. Het ouderwetse hofje van haar ouders leerde haar
    gemoedelijke omgangsvormen; innemendheid en tact gaven haar een
    rol in de familiekring.&lt;/p&gt;
&lt;p&gt;Het was deze jeugdige prinses van een weinig aanzienlijk
    Duits regerend vorstenhuis die door de inmiddels weduwnaar
    geworden koning Willem III ten huwelijk werd gevraagd. Over het
    grote leeftijdsverschil van 41 jaar tussen de toekomstige
    echtgenoten werd blijkbaar heengestapt uit dynastieke
    overwegingen. Voor koning Willem III was een tweede huwelijk
    gewenst in verband met nageslacht voor de troonopvolging, al
    waren nog op het moment van de verloving twee zoons uit het
    eerste huwelijk in leven. Voor prinses Emma moeten
    gehoorzaamheid aan haar ouders en gelovig roepingsbesef haar
    ertoe hebben gebracht dit gearrangeerde huwelijk te aanvaarden.
    Na het huwelijk volgde Emma dan ook haar echtgenoot naar
    Nederland en deed zij alle moeite zich als koningin aan de
    nieuwe omgeving aan te passen. Zij leerde zich vlot uitdrukken
    in de hoftaal en in het Nederlands. Die laatste taal sprak zij
    evenwel altijd met een accent. Tijdens zijn laatste jaren
    leefde Willem III wegens zijn slechte gezondheid in een
    betrekkelijke afzondering. Hoewel zij zich sinds 1886
    voorbereidde op haar toekomstige staatstaak, was zij niet
    stelselmatig daarvoor opgeleid. Sommigen vroegen zich destijds
    dan ook af in hoeverre Emma de intellectuele vorming en de
    maatschappelijke ervaring kon verworven hebben om het
    regentschap met succes uit te oefenen.&lt;/p&gt;
&lt;p&gt;Bij haar huwelijk leek Emma een onzekere toekomst tegemoet
    te gaan. Twee ongehuwde zoons uit 's konings eerste huwelijk en
    zijn jongere broer Hendrik waren nog in leven. Teneinde zijn
    tweede vrouw en dochtertje een passend onderkomen te garanderen
    voor het geval hij v&amp;oacute;&amp;oacute;r zijn zoon Alexander zou
    overlijden, kocht Willem III in 1881 te Renkum Oranje-Nassau's
    Oord aan; het werd particulier eigendom van Emma en haar
    dochter. In 1901 kon Emma er met een royaal gebaar de
    bestemming van sanatorium aan geven. Want wegens het kinderloos
    overlijden van de prinsen Hendrik en Willem in 1879 en van
    Alexander in 1884, en dank zij de geboorte van Wilhelmina in
    1880, werd het enige jaren na haar huwelijk duidelijk dat
    alleen door Emma de erfopvolging veiliggesteld zou worden. In
    1884 werd Emma aangewezen als eventuele Regentes. Vier jaar
    later werd de toekomstige voordij over Wilhelmina ten gunste
    van Emma geregeld; zij zou worden bijgestaan door een raad van
    voogdij waarin ervaren staatslieden zoals jhr. J. R&amp;ouml;ell en
    jhr. G.C.J. van Reenen zitting hadden. Het Nederlandse
    nationale gevoel verzette zich tegen een rol hierbij van
    buitenlandse familieleden des Konings; het werkte zodoende ten
    gunste van Emma. Zij slaagde erin, hoewel dat in de eerste
    jaren voor het regentschap niet meteen verwacht werd, de
    geschonden reputatie van het koningschap te herstellen en de
    publieke opinie ontvankelijk te maken voor het optreden van een
    vrouw als staatshoofd.&lt;/p&gt;
&lt;p&gt;Emma werd op 20 november 1890 be&amp;euml;digd als Regentes voor
    Willem III, die drie dagen daarna overleed; de volgende maand
    moest zij reeds als Regentes en voogdes voor haar dochter
    optreden. Zij ving haar functie aan op twee&amp;euml;ndertig jarige
    leeftijd; toen zij als veertigjarige in 1898 terugtrad, had zij
    haar belangrijkste levenstaken reeds vervuld. Vrij spoedig na
    's konings overlijden begon Emma met de studie van de
    staatsstukken; in de volgende jaren nam zij gewetensvol de
    documenten door die haar werden voorgelegd; soms vroeg zij om
    nadere informatie en een enkele maal liet zij de redactie van
    stukken wijzigen. Tevens herstelde zij het regelmatige
    mondelinge overleg tussen staatshoofd en ministers. Met haar
    innemendheid en tact wist zij nu veel politici voor zich te
    winnen: 'zij vereenigt een vasten wil met zachte vormen,
    waaraan wij niet verwend waren', aldus 's konings adjudant
    J.E.N, baron Sirtema van Grovestins in december 1890. De
    kwestbaarheid van Emma's positie als een niet in Nederland
    geboren vorstin maakte het onvermijdelijk dat zij haar kracht
    zocht in een verzoenende ambtsuitoefening en in een strikt
    constitutioneel, onpartijdig standpunt. Toch ging de Regentes
    enkele confrontaties over constitutionele kwesties niet uit de
    weg. Meningsverschillen met ministers over de positie van het
    Kabinet der Koningin en over de bevordering van haar adjudanten
    in rang, leidden ten slotte tot compromissen die zeker geen
    overwinning van het ministeri&amp;euml;le standpunt betekenden.&lt;/p&gt;
&lt;p&gt;Het was ook Emma die besliste dat de haar en Willem III
    sympathieke Amsterdamse burgemeester G. van Tienhoven (en niet
    J.P.R. Tak van Poortvliet) in 1891 met de kabinetsformatie werd
    belast. Het kabinet-Van Tienhoven struikelde over de
    kiesrechtuitbreiding. Toen Tak van Poortvliet op 9 maart 1894
    onverhoeds zijn kieswetsontwerp introk en de ministers, met
    uitzondering van Van Tienhoven, de Regentes kamerontbinding
    adviseerden, was Emma onaangenaam verrast te meer omdat de
    formateur haar destijds niet in kennis gesteld had van het
    befaamde 'amicebriefje' en het daarop aansluitende protocol
    waarbij Tak en zijn collega's zich tegenover elkaar verbonden
    hadden
    &lt;em&gt;&lt;/em&gt;

    eventueel zo'n ontbinding te adviseren. Emma vreesde dat de
    Kroon beperkt werd in haar beslissingsvrijheid. Omdat een
    alternatief ontbrak, stemde zij toe in kamerontbinding - met de
    mededeling dat zij de overwegingen van de ministers niet in
    alle opzichten kon aanvaarden. Toen Taks medestanders haar
    beslissing als een ondersteuning van hun standpunt wilden
    uitleggen, liep naar Emma's mening (zij was met Taks ontwerp
    bepaald niet ingenomen) haar bovenpartijdige positie als
    Regentes gevaar. Om eventuele demonstraties ten gunste van haar
    te voorkomen zegde zij het jaarlijkse bezoek aan Amsterdam af;
    ook stond zij de afscheidsreceptie voor de demissionaire
    ministers niet toe.&lt;/p&gt;
&lt;p&gt;Op advies van de kamervoorzitters liet Emma vervolgens in
    1894 de verzoenende J. R&amp;ouml;ell een liberaal
    minderheidskabinet formeren. De nieuwe ministers moesten haar
    hun program voorleggen alvorens zij hen be&amp;euml;digde. Vooral
    dank zij Van Houtens bekwame parlementaire verdediging van een
    desbetreffend wetsvoorstel wist dit kabinet een gematigde
    kieswet tot stand te brengen, die op dat moment de enig
    mogelijke was. Emma was er zozeer mee ingenomen, dat zij S. van
    Houten meteen had willen decoreren. Bij de in 1897 volgende
    formatie van het kabinet-Pierson liet zij weten dat zij de twee
    liberale fracties in het ministerie vertegenwoordigd wilde
    zien; voorts verlangde zij een realistisch program, handhaving
    van o.a. Van Houtens kieswet en voortzetting van de energieke
    Atjehpolitiek. Bij zijn gesprekken met Emma viel het R&amp;ouml;ell
    in deze tijd op hoe goed zij op de hoogte was geraakt van het
    politieke leven.&lt;/p&gt;
&lt;p&gt;Uit de proclamatie die Emma bij haar terugtreding als
    Regentes, toen haar dochter Wilhelmina als Koningin op haar
    achttiende jaar op 6 september 1898 werd ingehuldigd, bleek dat
    zij zich had leren vereenzelvigen met haar Nederlandse
    omgeving. In haar toen uitgesproken wens dat Nederland groot
    zou blijken te zijn in de dingen waarin een klein land groot
    kan zijn, valt het morele zendingsbesef te beluisteren dat
    omstreeks die tijd het nationale bewustzijn doordrong.
    Aanvaardt men de stelling dat Europese monarchie&amp;euml;n in de
    20e eeuw onder de drang van de omstandigheden strikt
    constitutioneel, nationaal en populair wensen te zijn, dan kan
    men Emma's regentschap beschouwen niet alleen als een herstel
    van de staatkundige functie van het koningschap ter
    voorbereiding van Wilhelmina's regering, maar ook als het begin
    van een nieuwe fase in de ontwikkeling van de monarchie. Het
    uitgesproken Nederlandse karakter van het koningschap werd door
    Emma beklemtoond met koninklijke deelneming aan
    nationalistische manifestaties als de viering van militaire
    successen behaald in Nederlands-Indi&amp;euml;. Ook bediende Emma
    zich opzettelijk van het Nederlands in het maatschappelijk
    verkeer. Systematisch doorbrak zij het isolement van de Kroon
    door middel van bezoeken aan provincies en steden en door
    deelname aan openbare plechtigheden op een in Nederland
    ongekende schaal. Begunstigd door het nationalisme schonk zij
    zodoende de samenleving een unificerend nationaal symbool.&lt;/p&gt;
&lt;p&gt;Emma had ook betekenis als opvoedster van een staatshoofd
    dat op haar achttiende zelfstandig beslissingen kon nemen.
    Bewust werd daartoe Wilhelmina's zelfvertrouwen gestimuleerd;
    vanaf haar veertiende jaar werd zij door een stoet van
    geleerden onderwezen. Ook maakte Emma haar dochter deelgenoot
    van de problemen waarmee zij als Regentes werd geconfronteerd.
    Nadien bleek dat zo'n opvoeding geen onverdeeld gelukkig effect
    had. Zij werpt echter licht op Emma's door omstandigheden nogal
    krampachtige opvatting van haar taken. In verband hiermee
    meende zij er goed aan te doen de hofhouding van haar man
    grotendeels te handhaven. Mede op grond hiervan heeft men wel
    eens verondersteld dat zij door haar omgeving conservatief werd
    be&amp;iuml;nvloed. Maar voorshands dient te worden aangenomen dat
    Emma toch zoveel mogelijk zelfstandig besliste en handelde.&lt;/p&gt;
&lt;p&gt;Na Wilhelmina's inhuldiging bleef Emma bij haar dochter
    wonen tot deze in 1901 in het huwelijk trad; evenals voorheen
    traden de beide vorstinnen nog gezamenlijk bij offici&amp;euml;le
    plechtigheden op. Ook later zou de populair blijvende
    Koningin-Moeder, al betrok zij toen het huis aan het Lange
    Voorhout in Den Haag, haar dochter en schoonzoon vaak in het
    openbaar vergezellen. Emma leefde in de dertig jaren na haar
    terugtreden als Regentes bepaald niet afgezonderd. Zij reisde
    graag, ontving politici en diplomaten en steunde in gesprekken
    loyaal haar dochter, wier staatkundige activiteiten zij
    nauwgezet volgde. Voor het grote publiek was Emma na 1898 de
    Koningin-Moeder die zich vooral profileerde als 'koningin der
    weldadigheid'. Emma heeft de stichting van het eerste grote
    Nederlandse sanatorium voor lijders aan tuberculose financieel
    mogelijk gemaakt. Met haar morele steun bevorderde zij het werk
    van het Emmafonds en de verbetering van de ziekenverpleging.
    Haar grote naam als weldoenster bleek uit de stroom van brieven
    gericht aan haar Bureau van Weldadigheid. Stipt en kritisch
    werden daar de verzoeken om financi&amp;euml;le bijstand getoetst
    aan de door Emma gestelde normen. Tijdens haar laatste
    levensfase werd Emma, die vroegtijdig verouderd was, het
    fr&amp;ecirc;le dametje dat zich kleedde volgens een tijdloze mode
    met vaste attributen als een kanten weduwenkapje en een dito
    parasol. Als liefste oude dame van Europa bleef zij na haar
    dood in de eenzijdige herinnering van het grote publiek
    voortleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Kabinet der Koningin, Geheim Archief in
  Algemeen Rijksarchief te 's-Gravenhage; collectie-Dumonceau
  waarin levensherinnermgen van C.H.F, graaf Dumonceau, 
  &lt;em&gt;ibidem;&lt;/em&gt;

  collectie-J. R&amp;ouml;ell met kort dagregister crisis 1894, 
  &lt;em&gt;ibidem;&lt;/em&gt;

  collectie-Weitzel waarin gedenkschriften van generaal-majoor
  A.W.P. Weitzel, 
  &lt;em&gt;ibidem;&lt;/em&gt;

  collectie-Pierson met dagboek N.G. Pierson in
  Universiteitsbibliotheek te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Officieel gedenkboek van de feestelijke ontvangst en de
  inhuldiging van... Wilhelmina binnen Amsterdam in 1898&lt;/em&gt;

  (Amsterdam, 1898); G.L. Kepper, 
  &lt;em&gt;Het regentschap van koningin Emma&lt;/em&gt;

  ('s-Gravenhage, [1898]); 
  &lt;em&gt;De Koningin-Moeder 1879-1929. Gedenkboek ter herinnering aan
  den zeventigsten verjaardag...&lt;/em&gt;

  (Leiden, 1928); Jubileumnummer rond koningin Emma, in 
  &lt;em&gt;NRC,&lt;/em&gt;

  9-1-1929 av.; D. Hans, 
  &lt;em&gt;Koningin Emma&lt;/em&gt;

  (Leiden, 1934); N. Japikse, 
  &lt;em&gt;De geschiedenis van het Huis Oranje-Nassau&lt;/em&gt;

  ('s-Gravenhage, 1937-1938. 2 dl.); A.W.J. Mulder, 'Emma van
  Waldeck-Pyrmont, 1858- 1934', in 
  &lt;em&gt;Moeders uit ons Vorstenhuis&lt;/em&gt;

  door E. van Beusekom [et al.] (Amsterdam, 1938) 261-272; W.J. van
  Weideren Rengers en C.W. de Vries, 
  &lt;em&gt;Schets eener parlementaire geschiedenis van Nederland&lt;/em&gt;

  ('s-Gravenhage, 1948) II; G.J. Lammers, 
  &lt;em&gt;De kroon en de kabinetsformatie&lt;/em&gt;

  (IJmuiden, 1952); Wilhelmina, 
  &lt;em&gt;Eenzaam maar niet alleen&lt;/em&gt;

  (Amsterdam, 1959); 
  &lt;em&gt;Bescheiden betreffende de buitenlandse politiek van Nederland
  1848-1919. Tweede periode 1871-1898.&lt;/em&gt;

  Uitg. door J. Woltring ('s-Gravenhage, 1965-1972) II - VI; 
  &lt;em&gt;Derde periode 1899- 1903.&lt;/em&gt;

  Uitg. door C. Smit ('s-Gravenhage, 1957-1968) I-III en VI. RGP
  grote serie: 118, 122, 126, 132, 138; 100, 102, 106, 128; Alice,
  Princess, Countess of Athlone, 
  &lt;em&gt;For my grandschildren. Some reminiscenses...&lt;/em&gt;

  (Londen, 1966); E. van Raalte, 
  &lt;em&gt;Staatshoofden ministers. Nederlands constitutionele monarchie
  historisch-staatsrechtelijk belicht&lt;/em&gt;

  (Zwolle, 1971); A.J. Onstenk, 
  &lt;em&gt;&amp;quot;Ik behoor bij mezelf&amp;quot;. Cornelis Elisa van Koetsveld,
  1807-1893&lt;/em&gt;

  (Assen, 1973); M.W. Jurriaanse, 
  &lt;em&gt;De Nederlandse ministers van Buitenlandse Zaken, 1813 -
  1900&lt;/em&gt;

  ('s-Gravenhage, 1974); J. van Doorn, 
  &lt;em&gt;Willem III, Emma en Sophie: geluk en ongeluk in het huis van
  Oranje&lt;/em&gt;

  (Zaltbommel, 1977); G. Taal, 
  &lt;em&gt;Liberalen en radicalen in Nederland, 1872-1901&lt;/em&gt;

  ('s-Gravenhage, 1980); M.E. Verburg, 'De laatste ziekte van
  koning Willem III en de waarneming van het koninklijk gezag', in 
  &lt;em&gt;Tijdschrift voor Rechtsgeschiedenis&lt;/em&gt;

  56 (1988) 185-198.&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt; http://home.planet.nl/~hoven584/oranje/Emma.JPG 
&lt;/p&gt;
&lt;p&gt;C.A. Tamse&lt;/p&gt; 
&lt;dtml-var bwn_footer&gt;</text>
  </biography>
</biodes>

