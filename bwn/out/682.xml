<biodes version="1.0">
  <fileDesc>
    <title>Hasselman, Benjamin Richard Pieter Frans (1898-1984)</title>
    <ref target="http://resources.huygens.knaw.nl/bwn1880-2000/lemmata/bwn5/hasselman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hasselman</idno>
    <persName><name type="geslachtsnaam">Hasselman</name>, Benjamin Richard Pieter Frans</persName>
    <sex value="1"/>
    <event type="birth" when="1898"/>
    <event type="death" when="1984"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/HASSELMANBRPF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hasselman, Benjamin Richard Pieter Frans&lt;/strong&gt;, legerofficier (Rotterdam 14-3-1898 - 's-Gravenhage 2-3-1984). Zoon van Gijsbertus Adrianus Hasselman, assuradeur en later
  burgemeester, en Clasina Maria Dijckmeester. Gehuwd op 5-10-1921
  met Suzanna Margaretha Geertruida van Overveldt (1896-1967). Uit
  dit huwelijk werd 1 zoon geboren. Na echtscheiding (30-12-1926)
  gehuwd op 6-4-1927 met Alide Maria Bicker Caarten (1901-1980).
  Uit dit huwelijk werd 1 zoon geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/HASSELMANBRPF.jpg' alt='afbeelding van Hasselman, Benjamin Richard Pieter Frans'&gt;Ben Hasselman groeide op in een vrijzinnig-liberaal milieu,
    als enige zoon in een gezin van drie kinderen. Al op jonge
    leeftijd wilde hij beroepsmilitair worden. Na het eindexamen
    HBS werd hij begin oktober 1916 toegelaten tot de Koninklijke
    Militaire Academie. Het officiersberoep bleek hem op het lijf
    geschreven, en in het leger voelde hij zich thuis: vanwege zijn
    hang naar orde en gezag stond hij bij zijn medecadetten bekend
    als 'de Pruis'. Op 31 juli 1919 verliet hij Breda in de rang
    van tweede luitenant bij de cavalerie.&lt;/p&gt;
&lt;p&gt;Hasselman diende eerst bij het 4de Regiment Huzaren te
    Deventer, waar hij zijn eerste vrouw leerde kennen. Vanaf 1922
    was hij in Amersfoort gelegerd - sinds 1923 als eerste
    luitenant - bij het 1ste Regiment Huzaren. In de laatstgenoemde
    stad was hij in 1925/1926 gedetacheerd bij de Rijschool. In
    Amersfoort vond Hasselman zijn tweede echtgenote, de vrouw van
    een collega-officier in hetzelfde regiment, met wie hij, na
    echtscheiding, in 1927 trouwde. Het jaar daarop verhuisde hij
    naar Den Haag om er de opleiding aan de Hoogere Krijgsschool te
    volgen; als beste van zijn jaar sloot hij deze in 1931 af.
    Daarna bleef Hasselman in de residentie, eerst in gedetacheerde
    functies onder respectievelijk de bevelen van de chef van de
    Generale Staf en van die van de inspecteur der Cavalerie, en
    vanaf 1933 bij het 2de Regiment Huzaren. Als veelbelovend
    officier werd hij in november 1936 - in de rang van kapitein -
    bij de Tweede Afdeling B van de Generale Staf op het
    departement van Defensie geplaatst.&lt;/p&gt;
&lt;p&gt;Vanaf 1 mei 1937 was Hasselman militair attach&amp;eacute; in
    Berlijn. Na twee jaar werd hij evenwel vervangen door majoor
    G.J. Sas, die deze functie v&amp;oacute;&amp;oacute;r hem - van 1936 tot
    1937 - ook al had bekleed en over nuttiger relaties voor het
    inlichtingenwerk in Duitsland bleek te beschikken dan hij.
    Bovendien was bekend dat Hasselman een vrij grote sympathie
    voor Duitsland aan de dag legde en - zoals indertijd veel
    Nederlandse officieren - het goed uitgeruste en getrainde
    Duitse leger bewonderde. Hoewel hij nimmer een geheim maakte
    van zijn overtuigingen, leed zijn carri&amp;egrave;re er geen schade
    door: na terugkeer uit Berlijn hervatte Hasselman in mei 1939
    zijn werkzaamheden bij de Tweede Afdeling B, en wel in de
    belangrijke functie van hoofd van het Bureau Organisatie.&lt;/p&gt;
&lt;p&gt;Na de Duitse inval van mei 1940 werd het departement van
    Defensie door de bezettingsautoriteiten gereduceerd tot
    Afwikkelingsbureau, dat de lopende zaken van de opgeheven
    Nederlandse strijdkrachten moest behandelen. Hoewel slechts
    kapitein werd Hasselman door hen aan het hoofd hiervan
    geplaatst. Formeel kreeg hij hierdoor de ambtelijke leiding van
    het voormalige departement, en als zodanig woonde hij ook van
    september 1940 tot augustus 1941 de bijeenkomsten van het
    college van secretarissen-generaal bij. In de genoemde functie
    werd Hasselman ook om advies gevraagd of de zogeheten
    erewoordverklaring, waarmee beroepsofficieren beloofden geen
    actie tegen de bezetter te ondernemen, wel of niet moest worden
    afgelegd. Op 26 juni 1940 zond hij daarom - buiten medeweten
    van het Algemeen Hoofdkwartier - een nota aan zijn
    afdelingshoofden die eindigde met het ondubbelzinnige advies:
    'Ik raad de verklaring op eerewoord af te geven'. Hasselman
    deed dit vanuit de overtuiging dat het door hem zo bewonderde
    Duitse leger onoverwinnelijk was en het daarom dwaasheid zou
    zijn als officieren zich in krijgsgevangenschap zouden laten
    voeren. Overigens werd de erewoordverklaring door bijna alle
    beroepsofficieren getekend.&lt;/p&gt;
&lt;p&gt;Per 1 februari 1942 werd het Afwikkelingsbureau
    gereorganiseerd. Onder de nieuwe naam Commissariaat voor de
    Belangen van de voormalige Nederlandsche Weermacht kreeg het
    voornamelijk een verzorgingstaak. Hasselman bleef - nu als
    commissaris - met de leiding belast. Van deze allerminst
    eenvoudige taak heeft hij zich uitstekend gekweten. Op 21 mei
    1942 werd Hasselman op eigen verzoek uit zijn functie ontheven.
    De reden hiervan was het in krijgsgevangenschap voeren van
    nagenoeg het gehele Nederlandse officierskorps. Hoewel als
    commissaris hiervan vrijgesteld, wenste hij van dit voorrecht
    geen gebruik te maken: 'Ik hoor bij mijn kameraden en ik wil
    hun lot delen', zo liet hij de Duitse bevelhebber weten (Dalen
    Gilhuys, 284). Achtereenvolgens verbleef hij in het kamp
    Langwasser bij Neurenberg, te Stanislau in Pools Galici&amp;euml;
    en te Neubrandenburg in Mecklenburg.&lt;/p&gt;
&lt;p&gt;In juni 1945 keerde Hasselman in Nederland terug. Kort
    daarop moest hij verschijnen voor de Commissie Verantwoording
    Krijgsgevangen Officieren. Deze rekende hem vooral aan dat hij
    de hi&amp;euml;rarchische verhoudingen zou hebben doorbroken door
    in 1940 de benoeming tot hoofd van het Afwikkelingsbureau te
    aanvaarden zonder zijn chef op het departement daarin te
    kennen. De commissie meende dat Hasselman om die reden niet
    meer als officier kon worden gehandhaafd en droeg hem voor
    ontslag voor. Minister van Oorlog A.H.J.L. Fi&amp;eacute;vez
    (1946-1948) besloot hiervan echter af te wijken door hem op 16
    november 1946, onder toekenning van wachtgeld, ongevraagd
    eervol ontslag te geven. Deze afwijkende beslissing was van
    groot belang, omdat was bepaald dat wanneer de minister conform
    het advies handelde er geen beroep mogelijk was. Waarom de
    minister het advies wijzigde, is onduidelijk. Fi&amp;eacute;vez kende
    hem goed; hij was in 1940 eveneens kapitein bij de Generale
    Staf geweest. Hoe het ook zij, Hasselman maakte dankbaar
    gebruik van de mogelijkheid in beroep te gaan. Op 24 september
    1947 verklaarde de afdeling Geschillen van Bestuur van de Raad
    van State het beroep gegrond: het aanvaarden van de functie
    buiten zijn meerderen om achtte de Raad geen laakbare
    handeling, en bovendien zou Hasselman in zijn functie nimmer
    het Nederlandse belang uit het oog hebben verloren.&lt;/p&gt;
&lt;p&gt;Overeenkomstig de beslissing van de Raad van State werd op
    25 september 1947 de ontslagbeschikking vernietigd. Hasselman
    werd toegevoegd aan de Generale Staf en maakte zeer snel
    promotie: op 6 oktober 1948 kreeg hij de rang van majoor, daags
    daarna die van luitenant-kolonel en op 25 oktober die van
    kolonel. Enkele dagen na de laatstgenoemde rangsverhoging
    volgde zijn benoeming tot militair attach&amp;eacute; bij het
    Nederlandse gezantschap in Praag. Aan deze functie kwam een
    vroegtijdig einde toen hij begin maart 1950, samen met twee
    Nederlandse diplomaten, het land werd uitgezet als represaille
    van de Tsjechoslowaakse regering tegen het Nederlandse
    gezantschap na de veroordeling wegens economische spionage van
    de Nederlandse ondernemer J.A. Louwers.&lt;/p&gt;
&lt;p&gt;Terug in Den Haag werd Hasselman op 1 juli 1950 benoemd tot
    inspecteur der Cavalerie. In deze hoedanigheid toonde hij eens
    te meer zijn grote organisatorische kwaliteiten door dit in
    verval geraakte wapen in korte tijd te reorganiseren. Niettemin
    zag het ernaar uit dat de omstreden kolonel der huzaren zijn
    carri&amp;egrave;re in verschillende staffuncties zou
    be&amp;euml;indigen. Het nieuws van zijn benoeming tot chef van de
    Generale Staf, als opvolger van de - in conflict met de
    minister geraakte - generaal H.J. Kruls, kwam een half jaar
    later dan ook geheel onverwacht. De doorslag gaven zijn
    organisatorische talenten, alsmede het feit dat er voor de
    ministerraad geen acceptabele tegenkandidaten waren. Op 1
    februari 1951 werd hij benoemd tot chef van de Generale Staf,
    onder gelijktijdige bevordering tot generaal-majoor. Opnieuw
    raakte Hasselmans carri&amp;egrave;re in een stroomversnelling. Nog
    in oktober van dat jaar ontving hij de rang van
    luitenant-generaal, en in maart 1954 kwam zijn benoeming tot
    generaal af. Intussen was hij sinds 1 oktober 1953 voorzitter
    van het Comit&amp;eacute; Verenigde Chefs van Staven en - als
    chef-staf - vanaf 10 november 1954 bevelhebber der
    Landstrijdkrachten.&lt;/p&gt;
&lt;p&gt;In de Koninklijke Landmacht kon Hasselmans benoeming
    aanvankelijk op weinig sympathie rekenen. Na een jaar was de
    onvrede over zijn benoeming evenwel grotendeels voorbij, al zou
    de generaal nimmer populair worden bij zijn collega's. Zijn
    grote ambities en het feit dat die nogal eens verwezenlijkt
    werden, wekten afgunst. Bovendien nam hij met zijn stugge en
    gereserveerde optreden weinig mensen voor zich in. 'Wilt u zich
    niet met mijn priv&amp;eacute;-aangelegenheden bemoeien!', was zijn
    reactie toen zijn secretaresse eens bloemen op zijn bureau had
    gezet ter gelegenheid van zijn verjaardag.&lt;/p&gt;
&lt;p&gt;Bij Hasselmans aantreden als chef-staf lagen de plannen voor
    de opbouw van het Nederlandse leger klaar, terwijl tijdens de
    formatie van het tweede kabinet-Drees (1951-1952) werd besloten
    hiervoor voldoende geld beschikbaar te stellen. Niettemin zag
    Hasselman zich voor een bijzonder moeilijke taak gesteld,
    gegeven de conflicten binnen de landmacht en tussen
    legerleiding en kabinet. Na de soevereiniteitsoverdracht aan
    Indonesi&amp;euml; in december 1949 stond de landmacht voor een
    ingewikkeld omschakelingsproces. Bovendien moest de legeropbouw
    onder grote druk plaatsvinden, omdat de internationale
    spanningen als gevolg van de Koude Oorlog de opbouw van de
    Westerse defensie dringend noodzakelijk maakten. Daarbij kwam
    nog dat de plannen enkele malen drastisch moesten worden
    aangepast op advies van de Noord-Atlantische
    Verdragsorganisatie (NAVO).&lt;/p&gt;
&lt;p&gt;Het was de grote verdienste van Hasselman dat hij een einde
    maakte aan alle commotie rond de legeropbouw en vervolgens hard
    werkte aan de reconstructie van de landmacht. Het resultaat was
    weliswaar bescheidener dan de plannen uit 1951 - vier in plaats
    van vijf divisies -, maar bij zijn aftreden als chef-staf en
    bevelhebber der Landstrijdkrachten op 1 november 1957 was de
    wederopbouw van de Koninklijke Landmacht toch grotendeels
    voltooid. De basis voor dit succes was Hasselmans nauwe, bijna
    zeven jaar durende samenwerking met minister van Oorlog C. Staf
    (1951-1959). De bewindsman en de chef-staf traden op als een
    ware twee-eenheid, met als voornaamste doel elke twijfel over
    de opbouwplannen van de landmacht weg te nemen. Van belang was
    ten slotte ook dat Hasselmans relatie met de pers geleidelijk
    verbeterde. Ondervond zijn optreden aanvankelijk weinig
    waardering, op de dag van zijn aftreden, 31 oktober 1957, werd
    Hasselman zelfs door een - voor die tijd - kritisch dagblad als
    
    &lt;em&gt;Het Parool&lt;/em&gt;

    geroemd om de wijze waarop hij er in zes jaar in was geslaagd
    'uit een papieren leger de sterkste landmacht te hebben gevormd
    waarover Nederland ooit heeft beschikt'.&lt;/p&gt;
&lt;p&gt;Op 1 januari 1957 werd Hasselman benoemd tot voorzitter van
    de hoogste militaire autoriteit in de NAVO, het Militair
    Comit&amp;eacute; in Parijs. In deze functie, die per toerbeurt door
    de lidstaten werd vervuld en die hij ook na zijn ontslag als
    chef van de Generale Staf bleef bekleden, heeft hij zich vooral
    ingespannen om de militaire structuur van de alliantie te
    reorganiseren. Zo werd in het bijzonder door zijn toedoen het
    Militair Comit&amp;eacute; eind 1957 een permanent orgaan onder
    leiding van een permanente voorzitter, die optrad als de
    militaire tegenhanger van de secretaris-generaal. Met ingang
    van 1 februari 1958 ging Hasselman zelf dit permanente
    voorzitterschap bekleden, met als standplaats Washington. Kon
    zijn benoeming in 1957 nog worden gezien als een
    routineaangelegenheid, de nieuwe functie had hij stellig te
    danken aan zijn alom gewaardeerde optreden in het Militair
    Comit&amp;eacute;. Zijn gedegen feitenkennis, zijn nuchtere
    betoogtrant en zijn uitstekende beheersing van de Engelse en
    Franse taal zullen Hasselman daarbij van dienst zijn geweest.
    In maart 1961 was zijn termijn als voorzitter afgelopen en
    keerde hij terug naar Den Haag.&lt;/p&gt;
&lt;p&gt;Hasselman werd op 1 juni 1961 eervol uit de militaire dienst
    ontslagen. Een rustige oude dag was hem evenwel niet vergund.
    Eind jaren zestig ontstond het gerucht dat hij als kapitein van
    de Generale Staf in 1939/1940 voor nazi-Duitsland zou hebben
    gespioneerd. De aanleiding hiervoor waren de verklaringen van
    R. Gerken, een voormalig officier van de Abwehr, de
    inlichtingendienst van het Duitse leger. In 1970/1971 stelden
    de Binnenlandse Veiligheidsdienst en de Militaire
    Inlichtingendienst een onderzoek in, dat evenwel niets
    opleverde. In de zomer van 1975 kwam de kwestie in de
    publiciteit, waarna hierover vragen werden gesteld in de Tweede
    Kamer. Op verzoek van de regering verrichtte de directeur van
    het Rijksinstituut voor Oorlogsdocumentatie, L. de Jong, een
    nader onderzoek. In november 1975 concludeerde deze dat Gerkens
    relaas volstrekt onbetrouwbaar was. Ook anderszins meende De
    Jong dat er geen enkele aanwijzing bestond dat Hasselman in een
    verraderlijk contact met Duitsland had gestaan.&lt;/p&gt;
&lt;p&gt;Toch werd het gerucht hiermee niet geheel de kop ingedrukt,
    mede vanwege allerlei anonieme beschuldigingen aan het adres
    van Hasselman. Bewijzen kwamen er echter niet boven tafel. De
    geruchten zijn dan ook waarschijnlijk geheel toe te schrijven
    aan persoonlijke grieven die er jegens de generaal bestonden.
    Diens pro-Duitse sympathie&amp;euml;n v&amp;oacute;&amp;oacute;r 1940 en zijn
    snelle carri&amp;egrave;re na de omstreden zuivering hadden hem
    weinig vrienden opgeleverd. Ook zijn gesloten karakter droeg
    daartoe bij: slechts in beperkte kring kon hij charmant en
    geestig zijn. Hasselman zelf heeft overigens steeds geweigerd
    zich in de discussie over zijn vermeend verraad te mengen. Na
    een lang stilzwijgen verklaarde hij begin 1976 sto&amp;iuml;cijns
    dat hij 'te oud en te goed' was voor schermutselingen rond zijn
    persoon.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende B.R.P.F. Hasselman bij
  het Nederlands Instituut voor Oorlogsdocumentatie te Amsterdam;
  documentatie betreffende B.R.P.F. Hasselman bij de Sectie
  Militaire Geschiedenis van de Landmachtstaf te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Enkele artikelen over militaire onderwerpen o.a. in het 
    &lt;em&gt;Wetenschappelijk jaarbericht [van de] Vereeniging [ter]
    beoefening der Krijgswetenschap&lt;/em&gt;

    in 1936, 1937 en 1938/1939.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 7-3-1984 o.a. in 
  &lt;em&gt;NRC Handelsblad&lt;/em&gt;

  en in 
  &lt;em&gt;Trouw&lt;/em&gt;

  : A. Dalen Gilhuys, 'Het afwikkelingsbureau van het departement
  van Defensie c.q. het commissariaat voor de belangen van de v.m.
  Nederlandse weermacht', in 
  &lt;em&gt;Onderdrukking en verzet. Nederland in oorlogstijd&lt;/em&gt;

  I (Arnhem [1947]) 280-286; verhoor van B.R.P.F. Hasselman, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage 1955) 637-639; 
  &lt;em&gt;ibidem&lt;/em&gt;

  VIII a/b ('s-Gravenhage 1956) 248-250; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IV ('s-Gravenhage 1972) en XII (Leiden 1988); J.W.M. Schulten, De
  zuivering van het officierencorps [Ongepubliceerde
  doctoraalscriptie RU Utrecht] (Utrecht 1974); H.J. Kruls, 
  &lt;em&gt;Generaal in Nederland. Memoires&lt;/em&gt;

  (Bussum 1975); 'Rapport, uitgebracht door de Directeur van het
  Rijksinstituut voor Oorlogsdocumentatie over beweerde relaties
  van het Nazi-regime met een officier van de Nederlandse
  krijgsmacht', in 
  &lt;em&gt;Handelingen van de Tweede Kamer der Staten-Generaal.
  Bijlagen&lt;/em&gt;

  , zitting 1975-1976, bijlage 13.741; Ren&amp;eacute; de Bok, 'Wie was
  er in 1940 het lek in de Generale Staf', in 
  &lt;em&gt;Elseviers Magazine&lt;/em&gt;

  , 24-1-1976; Jan Portein, 'De duistere contacten van generaal
  b.d. Hasselman', in 
  &lt;em&gt;Het Parool&lt;/em&gt;

  , 29-8-1992; H.A. van Wijnen, 'De taboes van 10 mei 1940', in 
  &lt;em&gt;NRC Handelsblad&lt;/em&gt;

  , 8, 15 en 22-5-1993; J.W.[L.] Brouwer, 'B.R.P.F. Hasselman
  (1898-1984)', in 
  &lt;em&gt;Kopstukken uit de krijgsmacht. Nederlandse vlag- en
  opperofficieren, 1815-1955&lt;/em&gt;

  . Onder red. van G. Teitler en W. Klinkert (Amsterdam 1997)
  300-315; M.R.H. Calmeyer, 
  &lt;em&gt;Herinneringen. Memoires van een christen, militair en
  politicus&lt;/em&gt;

  . Ingel. en bew. door J. Hoffenaar ('s-Gravenhage 1997). Een
  overzicht van de officiersrangen die Hasselman doorliep in: 
  &lt;em&gt;Naam- en ranglijst der officieren van de Koninklijke Landmacht
  en de Koninklijke Luchtmacht 1961&lt;/em&gt;

  (Gorinchem 1961) 9.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Honderdvijftig jaar Generale Staf, 1814 - 11 maart - 1964&lt;/em&gt;

  ('s-Gravenhage 1964) 164.&lt;/p&gt;
&lt;p&gt;J.W.L. Brouwer&lt;/p&gt; 
&lt;dtml-var bwn_footer&gt;</text>
  </biography>
</biodes>

