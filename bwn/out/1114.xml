<biodes version="1.0">
  <fileDesc>
    <title>Ligthart, Gerard Jan (1859-1916)</title>
    <ref target="http://resources.huygens.knaw.nl/bwn1880-2000/lemmata/bwn4/ligthar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ligthar</idno>
    <persName><name type="geslachtsnaam">Ligthart</name>, Gerard Jan</persName>
    <sex value="1"/>
    <event type="birth" when="1859"/>
    <event type="death" when="1916"/>
    <state type="occupation">pedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LIGTHART.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ligthart, Gerard Jan&lt;/strong&gt;, pedagoog (Amsterdam 11-1-1859 - Laag Soeren (Gld.) 16-2-1916). Zoon van Cornelis Ligthart, kantoorbediende, later kruidenier
  en afslager, en Anna Margaretha van Spall. Gehuwd op 30-12-1886
  met Rachel Maria Cachet (wijziging geslachtsnaam bij uitspraak
  Arr.Rb. te Amsterdam van 5-12-1901 in Lion Cachet),
  onderwijzeres. Uit dit huwelijk werden, behalve 1 zoon die jong
  overleed, 2 dochters geboren.
  
&lt;img src=&amp;quot;images/LIGTHART.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ligthart, Gerard Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jan Ligthart groeide op in de Amsterdamse Jordaan, waar zijn
    ouders een kruidenierswinkel waren begonnen, nadat zijn vader
    als lijder aan epilepsie eerder uit verschillende betrekkingen
    was ontslagen. Toen deze ook als winkelier mislukte, kreeg hij
    een baantje bij een venduhuis. Zijn echtgenote en oudste
    dochter wisten het gezin op een mager inkomen draaiende te
    houden. Van jongs af had Jan een zwakke gezondheid -
    hartkloppingen, hoofdpijn, oorsuizingen, benauwdheden -, die
    hem de rest van zijn leven parten zou blijven spelen. Terwijl
    zijn broers de ambachtsschool bezochten, werd hij zelf op
    twaalfjarige leeftijd kwekeling. Tot 1885 bleef Ligthart
    werkzaam in het Amsterdamse onderwijs. Hij ontmoette er zijn
    latere echtgenote Marie, een onderwijzeres. Zij kwam uit een
    tot het christendom overgegaan joods gezin. Maries vader
    verzette zich lang tegen haar verbintenis met Ligthart, omdat
    deze het doopsgezinde geloof de rug had toegekeerd uit afkeer
    van elke kerkelijke dogmatiek.&lt;/p&gt;
&lt;p&gt;In 1885 behaalde Ligthart het examen voor schoolhoofd en
    werd hij aangesteld aan een volksschool in de Haagse
    Tullinghstraat, waar hij tot zijn dood werkzaam zou blijven.
    Hier ontwierp en verwezenlijkte Ligthart zijn 'zaakonderwijs'.
    Hij wilde de kinderen confronteren met 'de zaken' in de levende
    werkelijkheid in plaats van hen feitjes te laten memoriseren
    uit schoolboeken. De eigen omgeving van leerlingen diende als
    uitgangspunt van kennisverwerving; zelfwerkzaamheid was een
    didactisch hoofdprincipe. Met deze idee&amp;euml;n en praktijken
    trad Ligthart naar voren als een voortrekker van de
    'Nieuwe-Schoolbeweging', die omstreeks de eeuwwisseling in
    Nederland opkwam. Pas tussen 1905 en 1911 zou Ligthart ertoe
    komen zijn denkbeelden over het zaakonderwijs vast te leggen in
    een vierdelige onderwijzershandleiding, getiteld 
    &lt;em&gt;Het volle leven&lt;/em&gt;

    . Tevoren beschouwde hij handleidingen namelijk als een
    belemmering voor schoolmeesters bij de vrije vormgeving van hun
    onderwijs.&lt;/p&gt;
&lt;p&gt;Op verzoek van uitgeverij J.B. Wolters ontwierp Ligthart
    vanaf 1898 een serie leesboekjes, die in overleg met hem werden
    geschreven door R. Scheepstra en ge&amp;iuml;llustreerd door C.
    Jetses. De bekendste zijn 
    &lt;em&gt;De wereld in!&lt;/em&gt;

    (1898), het als 'Ot en Sien' bekend geworden 
    &lt;em&gt;Nog bij moeder&lt;/em&gt;

    (1905), 
    &lt;em&gt;Pim en Mien&lt;/em&gt;

    (1907/1908), en het in Nederlands-Indi&amp;euml; gesitueerde 
    &lt;em&gt;Blond en bruin&lt;/em&gt;

    (1912). Met Scheepstra en Jetses bewerkte Ligthart ook een
    zestal leesboekjes bij het leesplankje van M.B. Hoogeveen: de
    'Hoogeveentjes' uit 1908. Al deze boekjes onderscheidden zich
    van de indertijd gebruikelijke kinderlectuur, doordat zij in
    eenvoudige, direct aansprekende taal de belevingswereld van
    kinderen zelf tot uitgangspunt namen; hieraan dankten zij hun
    grote populariteit.&lt;/p&gt;
&lt;p&gt;Ligthart was actief betrokken bij de emancipatiebeweging van
    onderwijzers die rond de eeuwwisseling de schoolmeesterlijke
    vrijheid hoog in het vaandel voerde. Van 1894 tot 1897 was hij
    hoofdbestuurslid van het Nederlandsch Onderwijzersgenootschap,
    en hij stimuleerde de oprichting van een Haagse afdeling van de
    Bond van Nederlandsche Onderwijzers. Omstreeks 1900 ontstond er
    echter een verwijdering tussen Ligthart en deze vakbonden,
    omdat die zich naar zijn mening te eenzijdig concentreerden op
    belangenbehartiging en professionele vrijheid en voorbijgingen
    aan de behoeften van de schoolkinderen en de noodzaak tot
    pedagogische vernieuwing.&lt;/p&gt;
&lt;p&gt;Zijn ervaringen met de strijd tussen verschillende facties
    binnen de onderwijzersbeweging - een afspiegeling van de wijze
    waarop vele (partij-)politieke bewegingen zich in diezelfde
    tijd ontwikkelden - maakten Ligthart nog sterker dan voorheen
    afkerig van elk dogmatisme en partijvorming. Zijn meeste
    sympathie ging uit naar sociale bewegingen, zoals de
    vrouwenbeweging, de 'koloniebeweging', bewegingen voor
    drankbestrijding, niet-roken, dierenbescherming en
    reformkleding. Hij bezocht Frederik van Eedens kolonie
    'Walden', was lid van de Vereeniging Gemeenschappelijk
    Grondbezit en steunde als adviseur de 'Humanitaire School' van
    de christen-anarchistische Internationale
    Broederschapskolonie.&lt;/p&gt;
&lt;p&gt;Vanaf 1897 probeerde Ligthart, als tijdschriftredacteur, de
    gedachtenwisseling te stimuleren tussen verschillende
    politieke, religieuze en pedagogische gezindten. In dat jaar
    begon hij met E. Heimans en C.F.A. Zernike het opvoedkundige
    tijdschrift 
    &lt;em&gt;Oud en Nieuw&lt;/em&gt;

    . In 1899 vroeg uitgeverij Wolters hem een nieuw blad te
    verzorgen: 
    &lt;em&gt;School en Leven. Weekblad voor Opvoeding en Onderwijs in
    School en Huisgezin&lt;/em&gt;

    , dat hij tot zijn dood zou redigeren. Met dit tijdschrift
    richtte Ligthart zich tot onderwijzers &amp;egrave;n ouders. Hij riep
    op tot een doorbreking van afscheidingen tussen school, gezin
    en maatschappij; pleitte voor herziening van de
    autoriteitsverhoudingen tussen schoolhoofden, onderwijzers,
    ouders en kinderen; en ageerde hevig tegen lichaamsstraffen.
    Daarnaast stimuleerde hij onder meer de belangstelling voor
    kunst. Zelf bezocht hij in Den Haag lezingen van de befaamde
    kunstpedagoog H.P. Bremmer. Tussen 1885 en 1900 doceerde hij
    Nederlandse letterkunde aan de Haagse Rijksnormaallessen. Ook
    publiceerde hij over literatuur. Zo boekte hij groot succes met
    zijn exegese van Van Eedens 'De kleine Johannes' (in Ligthart, 
    &lt;em&gt;Letterkundige Studi&amp;euml;n I&lt;/em&gt;

    (1902)), een werk dat reeds op jonge leeftijd een diepe indruk
    op hem had gemaakt.&lt;/p&gt;
&lt;p&gt;Het grote aantal activiteiten dat Ligthart ten toon
    spreidde, vergde vaak te veel van zijn zwakke lichamelijk
    gestel. Bij een ernstige overspannenheid in 1902 zocht hij voor
    
    &lt;em&gt;School en Leven&lt;/em&gt;

    de redactionele medewerking van R. Casimir, die psychologie en
    filosofie studeerde bij de Groningse hoogleraar G. Heymans. In
    samenwerking met Casimir ging Ligthart een dialoog aan met de
    toenmalige modern-wetenschappelijke visies op de opvoedkunde.
    Zo ontstond in 1905 bijvoorbeeld in 
    &lt;em&gt;School en Leven&lt;/em&gt;

    de artikelenserie 'Over opvoeding' (onder de titel 'Beschreven
    bladen' verschenen in 
    &lt;em&gt;Over opvoeding&lt;/em&gt;

    I (1907) 79-165).&lt;/p&gt;
&lt;p&gt;Ligthart had een schare toegewijde bewonderaars, maar kreeg
    vanaf omstreeks 1905 ook vaak forse kritiek op zijn standpunten
    inzake onderwijsvernieuwing en gezagsverhoudingen. Vooral Th.J.
    Thijssen, de woordvoerder van de militante jongere
    onderwijzersgeneratie, stelde zich hiertegen teweer. Thijssen
    hechtte meer aan de positie van de schoolmeester als
    autoriteit. Bovendien vond hij Ligtharts zaakonderwijs te
    intellectualistisch voor kinderen, en een bedreiging van de
    didactische vrijheid van onderwijzers. Desondanks hield
    Ligthart vast aan zijn zaakonderwijsidee&amp;euml;n.&lt;/p&gt;
&lt;p&gt;In Ligtharts algemeen pedagogische gedachtenvorming traden
    omstreeks 1905 echter veranderingen op. Voor die tijd
    excelleerde hij in speelse, ironiserende provocaties, gericht
    tegen een 'schijnbeschaving' die gebaseerd was op
    formalistische geboden en morele ideaalbeelden, die niemand
    werkelijk kon naleven. Met dit relativisme, dat geen
    onderscheid maakte tussen goed en kwaad, tussen waarheid en
    onwaarheid, haalde hij zich evenwel de verontwaardiging op de
    hals van zijn publiek, dat duidelijke morele richtlijnen
    gehandhaafd wilde zien. Na een uitvoerige discussie in 1904
    conformeerde Ligthart zich hieraan. Vanaf dat moment begon hij
    het ideaal van de zelfverloochende liefde als pedagogische
    richtlijn uit te werken.&lt;/p&gt;
&lt;p&gt;Deze moraliserende tendentie in Ligtharts theorie&amp;euml;n kan
    ook in verband worden gebracht met een groot ongeluk dat hem in
    zijn persoonlijk leven trof: het overlijden, in juni 1905, van
    zijn negenjarige zoon Jan aan een bloedvergiftiging. In deze op
    alle fronten moeilijke jaren kenmerkte Ligtharts pedagogische
    gedachtenontwikkeling zich door een toenemende mate van
    zelfkritiek en een worsteling met onzekerheden op
    levensbeschouwelijk vlak. Dit leidde ertoe dat hij tussen 1905
    en 1908 terugkeerde naar het christelijk geloof dat hij in zijn
    jongelingsjaren had afgezworen. Het probleem van het menselijk
    onvermogen tot de voor deze levenshouding vereiste
    zelfopoffering te komen, bleef hem echter bezighouden. Sinds
    1910 dacht hij de concrete belichaming van dit ideaal vooral te
    vinden in de persoonlijkheid van de vrouw, met haar
    zelfverloochenende moederliefde. Het levende bewijs daarvan
    meende hij te zien in de vrouwen om hem heen, in de eerste
    plaats zijn moeder en zijn echtgenote.&lt;/p&gt;
&lt;p&gt;In zijn voortgaande dialoog met Casimir en anderen
    confronteerde Ligthart zijn lezerspubliek in de loop der jaren
    met verschillende visies op de verhouding tussen wetenschap en
    kunst, objectiviteit en subjectiviteit, empirisch onderzoek en
    ervaringskennis. Veel nadruk begon hij te leggen op de grenzen,
    maar vooral ook de mogelijkheden, van introspectie als
    kennisbron, en in de geest daarvan schreef hij in 1913 zijn 
    &lt;em&gt;Jeugdherinneringen&lt;/em&gt;

    (19e dr., met een inleiding van H. Nieuwenhuis; 1966).&lt;/p&gt;
&lt;p&gt;Voor Ligtharts idee&amp;euml;n en zijn onderwijspraktijk was
    inmiddels ook een internationale belangstelling ontstaan. In
    1905 bezocht de Zweedse Ellen Key Ligtharts school. Ook andere
    Scandinavische pedagogen trokken naar Den Haag, en in 1910 en
    1914 maakte Ligthart zelf tournees door Zweden en Noorwegen.
    Van de eerste reis deed hij in 1911 verslag in zijn boek 
    &lt;em&gt;In Zweden&lt;/em&gt;

    . Sinds 1907 vertolkte de Belg Edward Peters Ligtharts
    gedachtengoed in het Frans. Vertalingen in vele andere talen
    volgden, en een toenemende stroom buitenlanders bezocht de
    Tullinghstraat, waaronder in 1910 een delegatie Russen en in
    1912 de Zwitserse pedagoog E. de Clapar&amp;egrave;de. Deze laatste
    wees op de grote verwantschap tussen zijn werk en dat van de
    Amerikaan John Dewey. Zo fungeerde Ligthart als de Nederlandse
    vertegenwoordiger van de moderne opvoedkundige beweging - vaak
    als reformpedagogie aangeduid -, die toentertijd in heel Europa
    en de Verenigde Staten opkwam.&lt;/p&gt;
&lt;p&gt;In Nederland zelf trad Ligthart geregeld op als
    onderwijsadviseur, onder meer in Den Haag bij de oprichting van
    het (eerste) Nederlandsch Lyceum in 1909. Vier jaar later vroeg
    koningin Wilhelmina hem als supervisor op te treden over het
    onderwijs van prinses Juliana, waartoe zij persoonlijk zijn
    school bezocht. Om gezondheidsredenen moest hij deze vererende
    opdracht evenwel doorgeven aan een van zijn
    onderwijzeressen.&lt;/p&gt;
&lt;p&gt;Vanwege zijn steeds slechter wordende gezondheid verbleef
    Ligthart sinds december 1914 in een sanatorium in Laag-Soeren
    op de Veluwe. Toen hij daar, in 1916, een wandeling maakte
    langs een kanaal, deed een stormvlaag hem in het water belanden
    en verdrinken. Zo stierf hij, 57 jaar oud. Ligtharts laatste
    geschrift verscheen postuum: 
    &lt;em&gt;In de lente des levens&lt;/em&gt;

    (1916), een roman getuigend van de troost die het hervinden van
    het geloof hem had geschonken.&lt;/p&gt;
&lt;p&gt;Casimir zou het blad 
    &lt;em&gt;School en Leven&lt;/em&gt;

    nog tot 1921 voortzetten, terwijl een Ligthart-comit&amp;eacute; van
    vrienden en sympathisanten er zorg voor droeg dat zijn
    geschriften als volksuitgaven herdrukt werden. Ligtharts 
    &lt;em&gt;Jeugdherinneringen&lt;/em&gt;

    werden op kweekscholen nog lang als leerstof gebruikt. Na 1945
    beschouwde men Ligthart lange tijd vooral als museumstuk van de
    Nederlandse pedagogiek, totdat in de jaren tachtig zijn
    geschriften vanuit nieuwe invalshoeken (vrouwenstudies,
    sociologie, historische vergelijking met andere
    reformpedagogische varianten) werden bestudeerd en
    geherinterpreteerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Brieven (vanaf 1898) van Jan en Marie Ligthart aan
  Nellie van Kol in het archief-Nellie van Kol in het
  Internationaal Informatiecentrum en Archief voor de
  Vrouwenbeweging te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 
    &lt;em&gt;Verspreide opstellen&lt;/em&gt;

    . Met een inl. van R. Casimir (2 dln.; Groningen [etc.], 1916);
    
    &lt;em&gt;Over Opvoeding. Paedagogische opstelen&lt;/em&gt;

    (2 dln.; Groningen [etc.], 1907-1908); 
    &lt;em&gt;Gedachten van Jan Ligthart&lt;/em&gt;

    . Verz. door R.M. Ligthart-Lion Cachet (Zeist, 1918).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;De Telegraaf&lt;/em&gt;

  , 17-2-1916 (av.); 
  &lt;em&gt;Het Vaderland&lt;/em&gt;

  , 17-2-1916 (1e av.); 
  &lt;em&gt;De Hollandsche Revue&lt;/em&gt;

  21 (1916) 141-145; door A.J. Drewes, in 
  &lt;em&gt;Stemmen des Tijds&lt;/em&gt;

  6 (1917) I, 393-413; door R. Casimir, in 
  &lt;em&gt;Jaarboek der van de Maatschappij der Nederlandsche Letterkunde
  te Leiden 1938-1939&lt;/em&gt;

  (Leiden, 1939) 83-91: 'Jan Ligthart', in 
  &lt;em&gt;De Hollandsche Revue&lt;/em&gt;

  11 (1906) 529-546; 
  &lt;em&gt;Jan Ligthart herdacht. Schetsen over zijn leven en werk&lt;/em&gt;

  . Bijeengebracht door R. Casimir (Zwolle, 1916); R. Casimir, 
  &lt;em&gt;Uit het leven en werken van Jan Ligthart&lt;/em&gt;

  (Groningen [etc.], 1919); J.W.L. Gunning en Marie Gunning-van de
  Wal, 
  &lt;em&gt;Jan Ligthart, sa vie et son oeuvre&lt;/em&gt;

  (Groningen [etc.], 1923); Herdenkingsnummer Jan Ligthart van 
  &lt;em&gt;Vernieuwing van Opvoeding en Onderwijs&lt;/em&gt;

  17 (1958/1959) 73-128; 'Jan Ligthart, 1859-1916. Een groot
  bovenmeester en een goed mens', in 
  &lt;em&gt;'s-Gravenhage&lt;/em&gt;

  17 (1962) 2 (feb.) 10-24; Jacques Vos, 'Jan Ligthart', in 
  &lt;em&gt;Lexicon van de Jeugdliteratuur&lt;/em&gt;

  (Alphen aan den Rijn [etc.], 1982 -); H. Nieuwenhuis, 'Jan
  Ligthart', in 
  &lt;em&gt;Onderwijskundigen van de twintigste eeuw&lt;/em&gt;

  . Onder red. van H.A. Bergman (3e dr.; Amsterdam [etc.], 1983)
  1-14; H. Vos, 
  &lt;em&gt;Het leven en denken van Jan Ligthart&lt;/em&gt;

  (Haren, 1985); 
  &lt;em&gt;De hele Biblebontse berg. De geschiedenis van het kinderboek
  in Nederland &amp;amp; Vlaanderen van de middeleeuwen tot heden&lt;/em&gt;

  . Onder red. van Harry Bekkering [e.a.] (Amsterdam, 1990); Saskia
  van Oenen, 
  &lt;em&gt;Meesterschap en moederschap. Teksten van Jan Ligthart en
  tijdgenoten als onderwerp van vrouwenstudies-pedagogiek&lt;/em&gt;

  (Amersfoort [etc.], 1990); Jan A. Niemeijer, 
  &lt;em&gt;Kijk, Ot en Sien. Een klassieker in de Nederlandse
  jeugdliteratuur&lt;/em&gt;

  (Drachten [etc.], 1991).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Barbara C. de Jong, &lt;i&gt; Jan Ligthart (1859-1916). Een schoolmeester-pedagoog uit de Schilderswijk&lt;/i&gt; (Groningen 1996) 75 [Ligthart omstreeks 1890].&lt;/p&gt;




&lt;p&gt;Mw. S. van Oenen&lt;/p&gt; 
&lt;dtml-var bwn_footer&gt;</text>
  </biography>
</biodes>

