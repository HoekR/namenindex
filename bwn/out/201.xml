<biodes version="1.0">
  <fileDesc>
    <title>Bolland, Gerardus Johannes Petrus Josephus (1854-1922)</title>
    <ref target="http://resources.huygens.knaw.nl/bwn1880-2000/lemmata/bwn2/bolland"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bolland</idno>
    <persName><name type="geslachtsnaam">Bolland</name>, Gerardus Johannes Petrus Josephus</persName>
    <sex value="1"/>
    <event type="birth" when="1854"/>
    <event type="death" when="1922"/>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BOLLAND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bolland, Gerardus Johannes Petrus Josephus&lt;/strong&gt;, filosoof (Groningen 9-6-1854 - Leiden 11-2-1922).

Zoon van Johannes Christiaan Philippus Bolland, rijksveldwachter, en
Anna Madiol. Gehuwd op 10-3-1881 met Klazina Harmanna Bakker. Uit dit
huwelijk werd 1 zoon geboren.

&lt;img src=&amp;quot;images/BOLLAND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bolland, Gerardus Johannes Petrus Josephus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bolland stamde van vaderszijde uit een protestantse Leidse familie,
door zijn moeder echter werd hij rooms-katholiek opgevoed. Reeds zeer
vroeg werd het geloof door hem gerelativeerd en betwijfeld. Na vele
malen met de ouderlijke familie verhuisd te zijn, trok Bolland als
jongen van veertien jaar naar het garnizoen van Schoonhoven, waar hij
zich vrijwillig als kanonnier voor tien jaar verbond. Vijf jaar later
echter (1873) werd hij, na een terugstelling in rang en een
veroordeling door de krijgsraad wegens insubordinatie, overgebracht
naar het Militair Detentiehuis te Oegstgeest. Drie jaren gevangenis was
de straf voor het beledigen en het handtastelijk aangrijpen van zijn
meerdere in rang.&lt;/p&gt;
&lt;p&gt;De gevangenistijd heeft Bolland nuttig besteed voor studie. Direct
na zijn invrijheidsstelling (april 1876) legde hij met succes het
onderwijzersexamen af. Eind 1876 verkreeg hij door tussenkomst van
bevriende personen een aanstelling als hulponderwijzer aan de
dorpsschool te Katwijk aan Zee, waar hij twee jaar zou blijven. De
vervolgstudie voor de hoofdakte LO mislukte: Bolland had zich wel
verdiept in Gothisch, Angelsaksisch en Oud-hoogduits, doch de vereiste
kennis van de Nederlandse taal ontbrak. Op aanmoediging van zijn
'mentor', prof. P.J. Cosijn, bereidde Bolland zich toen voor
(o.a. door een verblijf van 13 maanden in Engeland) op MO-Engels, welke
akte hij eind 1880 behaalde. Dezelfde hoogleraar stimuleerde hem om
zijn taalstudie op academisch niveau voort te zetten en zorgde voor een
ruime beurs. Een voor zijn studie bedoeld langdurig verblijf te Jena in
Duitsland hield Bolland echter slechts twee maanden vol. Hij aanvaardde
een lucratieve baan als leraar in de Engelse en Hoogduitse taal- en
letterkunde aan de afdeling-HBS van het gymnasium Willem III te
Batavia. Deze taak zou hij van 1881 tot 1896 plichtsgetrouw
vervullen.&lt;/p&gt;
&lt;p&gt;In Nederlands-Indi&amp;euml; raakte Bolland door het lezen van enkele
boeken ge&amp;iuml;nteresseerd in de wijsbegeerte. Bij toeval kreeg hij ook
E. von Hartmann, 
&lt;em&gt;Philosophie des Unbewussten&lt;/em&gt;

in handen, dat hem ontzaglijk boeide. Het monistisch panpsychisme dat
hij hierin aantrof, beschouwde hij onmiddellijk als het toppunt van
wijsheid. Hij ging een frequente correspondentie met E. von Hartmann
aan en stortte zich als diens profeet in een publicistische activiteit
om het gewonnen inzicht uit te dragen. Behalve het 
&lt;em&gt;Bataviaasch Nieuwsblad&lt;/em&gt;

en het 
&lt;em&gt;Bataviaasch Handelsblad&lt;/em&gt;

was het aanvankelijk vooral het 
&lt;em&gt;Natuurkundig Tijdschrift voor Nederlandsch-Indi&amp;euml;,&lt;/em&gt;

dat voor hem open stond. Daarin verschenen zijn 'Voorzienigheid en
Natuurwet' en 'Schijn en wezen'; beide in 1887 verschenen
stukken zijn uitvoerige referaten van von Hartmanns filosofie. Ook in
het moederland wist hij, zij het met veel moeite, pennevruchten
geplaatst te krijgen. 
&lt;em&gt;De Nieuwe Gids&lt;/em&gt;

publiceerde in 1888 zijn 'Natuurwetenschap en wijsbegeerte', in
1890 'De wereldbeschouwing der toekomst'.&lt;/p&gt;
&lt;p&gt;Geleidelijk werd de toon van Bollands geschriften feller,
zelfbewuster en ook soms beledigend tegenover hen die hij bestreed. In
brieven aan de Amsterdamse hoogleraar C. Bellaar Spruyt liet hij er
geen misverstand over bestaan dat hij zich als de beste kandidaat voor
een Nederlandse leerstoel in de wijsbegeerte zag. In 
&lt;em&gt;De Dageraad&lt;/em&gt;

bestreed hij vanuit de hoogte het daarin vigerende
'achterlijke' materialisme van de 'stofjesmannen'. Tal
van belangrijk geachte Nederlanders kregen zijn geschriften ongevraagd
toegezonden: Bolland drong zich op. Toen hij op E. von Hartmann
'uitgekeken' was en diens systeem hem niet meer voldeed, kwam
hij terecht in een soort wijsgerig scepticisme, waarin veel plaats werd
ingeruimd voor mystieke inzichten en een wijsgerig geloof als laatste
rustpunt voor het verstand. Het leek alsof de filosofie als geheel
slechts een bevlieging was geweest, want opeens was daar een nieuwe
belangstelling: de moderne bijbelkritiek en de bestrijding van het
dogmatisch christendom. In 1891 verscheen van zijn hand: 
&lt;em&gt;Het Johannes-evangelie in zijnen oorsprong onderzocht. Een proeve
van kritisch-historische studie op het gebied der oud-christelijke
letteren,&lt;/em&gt;

waarover zich een felle polemiek tussen Bolland en de rooms-katholieke
P.J. van Santen en P.L. Dessens ontspon. Dat was het sein voor Bolland
dat hij op de goede weg was. 
&lt;em&gt;De Pentateuch naar zijne wording onderzocht&lt;/em&gt;

(1892) was het volgende werkstuk in een lange reeks van
antidogmatische, meer specifiek antikatholieke geschriften, waarin
bijv. de onbevlekte ontvangenis van Maria, de onfeilbaarheidsaanspraken
van de paus, de biecht etc. het moesten ontgelden en de
geschiedenisvervalsing van de roomse kerk aan de kaak gesteld werd.&lt;/p&gt;
&lt;p&gt;Zowel filosofische zekerheden als kerkelijke dogmata hadden voor
Bolland geen betekenis meer. Het 'verdwijnen der stelligheden'
was voor hem nu een ervaringsfeit. In deze filosofische crisis kwam
zijn benoeming als opvolger van J.P.N. Land tot gewoon hoogleraar in de
'bespiegelende' wijsbegeerte aan de Leidse Universiteit. Dit
geschiedde vrij onverwachts (hij had de hoop reeds opgegeven), omdat de
faculteit na de weigering van Bellaar Spruyt en G. Heymans genoodzaakt
was naar andere kandidaten uit te zien. Naast de aanbeveling van zijn
oude vriend Cosijn ontving Bolland steun van H. Oort en P.J. Blok. De
faculteit kwam bijna eenstemmig en zonder aarzeling tot het besluit hem
te benoemen. De 'vertwijfelde agnosticus' (zoals hij zichzelf
noemde) en scherpe antipapist Bolland aanvaardde op 19 september 1896
'te midden van het wanluidend gekrijsch der nijdig mij
omfladderende nachtvogels en van het fluisterend gesmaal derzulken, die
het den professor geworden autodidact niet meer vergeven dat zijne
jeugd rampspoediger dan de hunne is geweest' zijn ambt met een rede
over 
&lt;em&gt;Verandering en tijd.&lt;/em&gt;

Het kernpunt hiervan is: 'Onvermijdelijk moet het betrekkelijke
weten hangen tusschen uitersten, die zelf geen weten zijn.' Hoe
schril steekt dit alles af bij de woorden die Bolland van nu af aan zal
gaan spreken op de Leidse leerstoel, waar naar zijn mening de Zuivere
Rede in zijn mond ('Bollands' - naar een gezegde van hem en
zijn leerlingen -) gestalte krijgt. Hij achtte zich in wijsheid en
wetenschap zeer verheven boven alle collega's in het land. Niet als
een vrager, een zoeker, een twijfelaar, maar als een betweterige
alwijze, een zelfbewuste sofist, een geheimzinnig orakel zal Bolland
onderwijzen, kapittelen, kritiseren, schelden en profeteren.&lt;/p&gt;
&lt;p&gt;Aanvankelijk gaat Bolland op dezelfde voet voort als in Batavia met
twistgeschrijf tegen de roomsen, waarbij hij nu o.a. H.J.A.M. Schaepman
als tegenstander ontmoette. Deze activiteit werd nu echter aangevuld
met polemieken tegen allen die anders filosofeerden dan hijzelf (zoals
prof. Heymans in Groningen) of gewoon andere opvattingen hadden.
Bolland beschouwt zich als de uitverkorene, aan wie de inzichten van de
Zuivere Rede ten deel zijn gevallen en die niet zal nalaten om ze te
pas en te onpas den volke kond te doen. Hij deed dit als een olifant in
de porseleinkast, zoals een tijdgenoot het in een karikatuur
uitdrukte.&lt;/p&gt;
&lt;p&gt;Het is vooral de kennismaking met de filosofie van Hegel die in
dezen een beslissende wending teweeggebracht heeft. Omdat hij het niet
kon verdragen dat de betekenis van zijn filosofie tot dusver aan hem
ontgaan was, had hij kort na zijn benoeming de volledige werken van
Hegel aangeschaft en zich stelselmatig op de bestudering van deze
'denkreus' toegelegd. Rond 1898 heeft Bolland van Hegel geleerd
dat elke gedachte een eenheid van tegendelen is en dat zij, ten einde
doordacht, onhoudbaar blijkt. Hij ontveinst niet dat de hegelstudie hem
veel moeite en inspanning gekost heeft. Maar de prijs is de verovering
waard. En een ieder zal dit moeten weten. Een aantal geschriften van
Hegel worden door hem opnieuw uitgegeven bij de uitgever Adriani te
Leiden en van commentaren voorzien. In een reeks boeken wordt het
denken van Hegel uitgelegd en 'vrij bewerkt' herhaald. In zijn
colleges wordt de hegelse dialectiek of wel 'hegelarij' naar
hartelust beoefend en wordt deze methode als de alleenzaligmakende aan
de studenten voorgehouden. Het meest bekend is in dit verband zijn
'Collegium Logicum', dat hij 's zaterdags voor een groot
gehoor voordroeg en dat naar een stenografisch verslag door zijn
leerlingen werd uitgegeven (1905. 2 dl.). Zijn in 1904 verschenen
verzamelwerk 
&lt;em&gt;Zuivere Rede en hare werkelijkheid,&lt;/em&gt;

dat in de 2e druk van 1909 reeds 1088 blz. telde, moest als
wijsheidsbijbel door zijn leerlingen worden aangeschaft en bestudeerd.
In het woord vooraf staat te lezen, dat 'dit eene boek van geringen
omvang [den lezer] meer [zal] leeren, dan honderden en duizenden van
anderen, die in hegellooze dikte en dikke of crasse hegelloosheid
zonder begrip van het begrip geschreven zijn'. Dit is het boek van
het 'onprettige heldere Leidsche redelicht'!&lt;/p&gt;
&lt;p&gt;De 'redemeester' of 'ambtelijk verzorger van het
denken', zoals hij zichzelf noemde, gaf niet alleen college te
Leiden, maar voelde zich ook geroepen om te Amsterdam, Utrecht, Delft,
Den Haag, Rotterdam en Nijmegen de boodschap uit te dragen. Overal
vormde zich een groep van trouwe en soms fanatieke leerlingen, die de
cursussen organiseerden en de rondreizende leraar opvingen en terug
naar de trein brachten. Reeds tijdens Bollands leven sloten zij zich
aaneen tot het Genootschap voor Zuivere Rede, om in de geest van hun
leraar samen te werken.&lt;/p&gt;
&lt;p&gt;Ondanks de eigenaardige signatuur die Bolland aan de filosofie gaf,
heeft hij haar opleving in Nederland zeer bevorderd. Het effect was in
ieder geval dat men ontwaakte uit een neokantiaanse sluimertoestand en
de weg naar Hegel terug aflegde. Samen met de neohegelianen in Engeland
bewerkte Bolland een hernieuwde aandacht voor deze filosofische reus,
nog voordat deze in zijn geboorteland Duitsland werd erkend.&lt;/p&gt;
&lt;p&gt;Bollands filosofie was echter vanaf den beginne besmet met een
antidemocratische, aan grootheidswaanzin grenzende protofascistische
instelling, die haar weerga nauwelijks kent. De collega's, van
welke faculteit dan ook, werden zonder uitzondering als stompzinnige
wezens verketterd. Bolland verstoutte zich om hen op hun eigen terrein
(theologie, filologie, kerkgeschiedenis, rechten) op te zoeken en hun
standpunten te bestrijden. Over alle brandende maatschappelijke
kwesties deed hij autoritair zijn zegje: als het niet in afzonderlijke
brochures was, dan wel in zijn 
&lt;em&gt;Spreuken,&lt;/em&gt;

waarvan regelmatig gebundelde uitgaven verschenen. 
&lt;em&gt;Het Wereldraadsel&lt;/em&gt;

(titel van zijn verzamelbundel van 1896) leek voor hem nu geen geheimen
meer te hebben. Protestanten werd op hun verkiezingsplicht gewezen om
het zwarte gevaar te keren. De opkomende sociaal-democratie werd -
reeds in 1904 - afgeschilderd als een etterend gezwel in de burgerlijke
maatschappij. Het meest schrijnend kwam dit alles tot uitdrukking in de
fameuze rede die hij, 'door toedoen van de beste geneeskundige
snijkunst onzer dagen, die van mijn hooggewaardeerden amtgenoot Dr.
J.H. Zaayer, van den rand des grafs teruggekeerd, om in het land der
levenden misschien nog eene wijle te vertoeven', in 1921 hield
onder de titel 
&lt;em&gt;De teekenen des tijds.&lt;/em&gt;

Deze rede is geen produkt van senilisering, maar ongecompliceerde
weergave van wat altijd in de Leerzaal der Zuivere Rede te horen was
geweest: de leer als geheel was uitsluitend in Bollands brein ter
beschikking 'en houdt met mijnen dood weer op, ten onzent te worden
onderwezen'. 'Aan de democratie namelijk, zegge aan de
gepeupelregeering,... zal onze hoogere beschaving te gronde gaan.'
De maatschappij als geheel lijdt aan 'zelfverkankering', omdat
Jan Rap of Jan Publiek alles voor het zeggen heeft. De arbeidersklasse
is 'goddeloos'. 'Een groot en niet te overzien aandeel aan
de ontwrichting, vervuiling en ontreddering van de Europeesche
samenleving onzer dagen... heeft boven en behalve de buitenlandsche
vrijmetselarij, of als macht erin, het internationale Jodendom.' De
Joden veroorzaken 'ziekelijkheid van gevoel en onwelzijn... tot
verettering toe'. Ook de volksschool draagt veel bij tot de
'verploerting' en ontaarding. Bolland blijkt zich ertegen te
verzetten dat iedereen lezen en schrijven leert.&lt;/p&gt;
&lt;p&gt;Dit ontstellende document van grove hatelijkheden en redeloos
cultuurpessimisme was het eindpunt van Bollands Leidse
onderwijsactiviteiten. Het zal niet verbazen dat in de jaren '30
een aantal van zijn aanhangers nationaal-socialistische
sympathie&amp;euml;n vertoonde. Er waren er echter ook die uit zijn
onderwijs in dialectische filosofie de kracht putten voor ondogmatisch
liberalisme en vrijheidsstrijd (zoals B.M. Telders).&lt;/p&gt;
&lt;p&gt;Afgezien van deze extreme, min of meer politieke posities, heeft het
'hegelende' denken van Bolland een enorme invloed uitgeoefend
op de studerende jeugd en toenmaals jonge intelligentsia van Nederland.
Bolland was behalve fascinerend denker ook een taalvirtuoos en
meeslepend redenaar, die zijn gehoor wellustig wist te bespelen. Wie
hem ging horen, kwam bijna onherroepelijk in de ban van zijn
idee&amp;euml;n en ging, wanneer men enige tijd met hem verkeerde, zijn
woordspelingen, zinswendingen en omkering van uitdrukkingen imiteren.
Men herkende elkaar aan de taal van het begrip. Er ontstond een sterke
Bollandschool, tal van leerlingen evenaarden de meester in
produktiviteit en diepgang en pasten zijn filosofie op speciale
gebieden toe. De belangrijkste leerlingen (die minstens 25 publikaties
op hun naam hebben staan) zijn: J. Hessing, J.G. Wattjes, B. Wigersma,
G.A. van den Bergh van Eysinga en diens echtgenote Nettie Elias, Julius
de Boer, H.G. ten Bruggencate, E.J. van der Brugh, J. Clay, J. Flentge,
S.A. van Lunteren, P.C.E. Meerum Terwogt, B.M. Telders, Esther Vas
Nunes, W.L. Thieme.&lt;/p&gt;
&lt;p&gt;Ondanks zijn weinig sympathieke karaktereigenschappen en zijn
kwalijke optreden moet Bolland worden beschouwd als een groot filosoof,
die met zijn dialectisch denken een beslissende invloed op de
Nederlandse cultuur heeft gehad en daarop een stempel gedrukt heeft dat
zich tot het midden van de 20e eeuw nog laat herkennen in de
spreekwijzen van menig filosoof, theoloog of jurist. Op een enkele
uitzondering na wil thans niemand meer 'bollandiaan' genoemd
worden; dat velen de dialectische methode volgen en Hegels filosofie
bestuderen is echter niet het minst een gevolg van Bollands
baanbrekende werk in het kriticistische en positivistische milieu van
de beginnende 20e eeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De bibliotheek van Bolland bevindt zich in de Koninklijke
Bibliotheek te 's-Gravenhage. De correspondentie van Bolland is
opgenomen in de Handschriftenafdeling van de Universiteitsbibliotheek
te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Publikaties in de 
&lt;em&gt;Bolland-bibliografie.&lt;/em&gt;

Samengest. door jhr. H. de Brauw, in het Bolland-nummer van 
&lt;em&gt;De Idee&lt;/em&gt;

5 (1927) 124-166 met aanvulling in 
&lt;em&gt;De Idee&lt;/em&gt;

6 (1928) 325-326. Verder vindt men een bijna volledige documentatie van
alle werken van Bolland, van Bollands leerlingen en van geschriften
t&amp;eacute;gen en &amp;oacute;ver Bolland in de 
&lt;em&gt;Catalogus van de Bibliotheek der Bolland-Stichting,&lt;/em&gt;

welke bibliotheek in de Universiteitsbibliotheek van Amsterdam is
ondergebracht. Deze catalogus verscheen eveneens in 
&lt;em&gt;De Idee&lt;/em&gt;

(1936 met supplementen resp. in 1938 en 1941).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.A. van den Bergh van Eysinga, 'Gerardus Johannes
Petrus Josephus Bolland', in 
&lt;em&gt;Mannen en vrouwen van beteekenis in onze dagen&lt;/em&gt;

38 (1908) 195-260; G. Heymans, 
&lt;em&gt;De kritiek van den heer Bolland&lt;/em&gt;

(Groningen, 1910); B. Wigersma, 
&lt;em&gt;G.J.P.J. Bolland. Een schets&lt;/em&gt;

(Haarlem, 1922); 
&lt;em&gt;Bolland... herdacht.&lt;/em&gt;

[Door L. Rauwerda-Welker et al.]. (Amsterdam, 1932); J. Hessing,
'Bollands &amp;quot;Levensgeschiedenis&amp;quot;', in 
&lt;em&gt;Algemeen Nederlands Tijdschrift voor Wijsbegeerte en psychologie&lt;/em&gt;

35 (1941-1942) 30-39; J.J. Poortman, 
&lt;em&gt;Repertorium der Nederlandse wijsbegeerte&lt;/em&gt;

(Amsterdam, 1948) 194-197; Suppl. I (1958) 92; J.V. Meininger, 'De
geest van Bolland', in 
&lt;em&gt;De Idee&lt;/em&gt;

32 (1954) 44-53; W.N.A. Klever, 
&lt;em&gt;Poortmans Repertorium der Nederlandse wijsbegeerte.&lt;/em&gt;

Dl. III (Amsterdam, 1968) 95; idem. 
&lt;em&gt;Jeugd en Indische jaren van G.J.P.J. Bolland&lt;/em&gt;

(Amsterdam, 1969).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Willem Otterspeer, &lt;i&gt;Bolland. Een biografie &lt;/i&gt;(Amsterdam 1995) afbeelding 10.&lt;/p&gt;




&lt;p&gt;W.N.A. Klever&lt;/p&gt; 
&lt;dtml-var bwn_footer&gt;</text>
  </biography>
</biodes>

