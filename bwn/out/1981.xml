<biodes version="1.0">
  <fileDesc>
    <title>Waning, Willem Johannes Philippus van (1844-1915)</title>
    <ref target="http://resources.huygens.knaw.nl/bwn1880-2000/lemmata/bwn1/waning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waning</idno>
    <persName><name type="geslachtsnaam">Waning</name>, Willem Johannes Philippus van</persName>
    <sex value="1"/>
    <event type="birth" when="1844"/>
    <event type="death" when="1915"/>
    <state type="occupation">marineofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waning, Willem Johannes Philippus van&lt;/strong&gt;, officier Koninklijke marine (Bleiswijk (Z.H.) 4-2-1844 - Heemstede 7-10-1915).

Zoon van Jacob Isaac van Waning, burgemeester en secretaris van
Bleiswijk en Moerkapelle, en Catharina Maria Sara van Aalst. Gehuwd
sinds 15-11-1876 met Ida Margaretha Wijnanda van der Loeff en na haar
overlijden op 3-3-1894 met Grietje Reddingius op 18-4-1896. Uit het
eerste huwelijk werden 1 dochter en 2 zoons en uit het tweede 1 zoon
geboren.



&lt;/p&gt;
&lt;p&gt;Van Waning werd na zijn opleiding op het Koninklijk instituut voor
de marine in Den Helder op 16 september 1862 benoemd tot adelborst der
1e klasse. Als luitenant ter zee 2e klasse nam hij tussen 1871 en 1873
deel aan de expedities tegen de rijken Goennoeng-Tinggi, Deli en Atjeh.
Van mei 1881 tot februari 1883 voerde hij nabij Atjeh het bevel over
Zr.Ms. raderstoomschip Salak. Daarna vervulde hij diverse maritieme
functies in binnen- en buitenland. Vervolgens was hij als
kapitein-luitenant ter zee, chef afdeling personeel te Batavia van 1890
tot 1893. In dat jaar werd hij bevorderd tot kapitein ter zee en voerde
van 1894 tot 1896 het bevel over de schroefstoomschepen Admiraal van
Wassenaar en Atjeh, het ramschip Schorpioen en de pantserschepen
Kortenaer, Evertsen en Piet Hein. Met Zr.Ms. Atjeh vertegenwoordigde
hij de Nederlandse regering in juni 1895 bij de feestelijke opening van
het Noord-Oostzeekanaal (tussen Elbemonding en Kiel). Van 1894 tot 1897
was hij tevens lid van de Raad van Tucht voor de koopvaardij te
Amsterdam. Tijdens zijn commando's over de twee pantserschepen was
hij eveneens belast met het bevel over de divisies voor de buitenlandse
en binnenlandse dienst. De kroon op deze carri&amp;egrave;re was het bevel
over de scheepsmacht in de wateren van Atjeh van april 1898 tot maart
1899, waarbij hij als commandant van het pantserschip Prins Hendrik der
Nederlanden een scheepsmacht van negen schepen commandeerde en een
belangrijk aandeel had in de gevechten bij Noord- en Oost-Atjeh; daarna
had hij als commando-platform de Koningin Emma der Nederlanden tot 9
juni 1899. Voor deze verrichtingen werd hij wegens zijn gedrag benoemd
tot ridder der 4e klasse van de Militaire Willemsorde. Na zijn
terugkomst in Nederland volgde op 1 mei 1900 zijn bevordering tot
schout-bij-nacht en zijn benoeming tot directeur en commandant der
marine te Hellevoetsluis, tevens commandant van de stelling der monden
van de Maas en het Haringvliet. Op 1 mei 1902 werd hij
gepensioneerd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Eigen haard&lt;/em&gt;

41 (1915) 45 (6 november) 846.&lt;/p&gt;
&lt;p&gt;K.H.L. Gerretse&lt;/p&gt; 
&lt;dtml-var bwn_footer&gt;</text>
  </biography>
</biodes>

