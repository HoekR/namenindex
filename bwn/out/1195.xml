<biodes version="1.0">
  <fileDesc>
    <title>Mees, Marten (1828-1917)</title>
    <ref target="http://resources.huygens.knaw.nl/bwn1880-2000/lemmata/bwn1/mees"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mees</idno>
    <persName><name type="geslachtsnaam">Mees</name>, Marten</persName>
    <sex value="1"/>
    <event type="birth" when="1828"/>
    <event type="death" when="1917"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MEES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mees, Marten&lt;/strong&gt;, kassier en makelaar in assuranti&amp;euml;n (Rotterdam 24-10-1828 - Eefde 7-2-1917).

Zoon van Rudolf Adriaan Mees, kassier, en Maria Elisabeth Adriana
Ackersdijk. Gehuwd sedert 4-6-1856 met Anna Hendrina van Teutem. Uit
dit huwelijk werden 3 zoons en 2 dochters geboren.

&lt;img src=&amp;quot;images/MEES.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mees, Marten&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Mees, die als kind ziekelijk was geweest, deed na een zg. Franse
school bezocht te hebben eerst op 14-jarige leeftijd zijn intrede op
het Erasmiaans Gymnasium. In 1848 ging hij studeren in Utrecht aan
welke universiteit hij op 20 mei 1854 magna cum laude promoveerde op 
&lt;em&gt;De assecuratione in salvam navigationem quae dicitur.&lt;/em&gt;

Na korte tijd in de advocatuur werkzaam te zijn geweest - waarin hij
zich voorstander van het oprichten van hypotheekbanken betoonde - deed
hij in 1855 onvoorzien zijn intrede op het kantoor van R. Mees &amp;amp;
Zoonen als deskundige op het gebied van verzekering ter vervulling van
een door een sterfgeval in de familie opengevallen plaats.&lt;/p&gt;
&lt;p&gt;Mees was er de man niet naar om uitsluitend zijn krachten te wijden
aan werkzaamheden het assurantiewezen betreffende. Zijn activiteiten
bestreken een ruimer spectrum op economisch en maatschappelijk gebied.
Zo heeft hij zich met de modernisering van het kredietwezen
beziggehouden. Onder de invloed van de Franse poging om door het
Cr&amp;eacute;dit Mutuel voor minder bemiddelde groepen het verkrijgen van
geld voor hun zaken te vergemakkelijken werd in Rotterdam gestreefd
naar een 'credietvereniging voor de arbeid', die in 1865 leidde
tot 'Het Onderling Crediet', waarbij Mees ook een rol speelde
evenals bij de functionering van deze instelling in de eerste jaren.
Omstreeks diezelfde tijd leidde de Cr&amp;eacute;dit-Mobilier-gedachte tot
het in het leven roepen van een algemene bankinstelling, die zou
uitgroeien tot de Rotterdamsche Bank. Mees was als kassier gekant tegen
deze vorm van kredietverschaffing en streefde ernaar de jonge
onderneming af te leiden naar een apart werkterrein, de financiering
van de koloniale handel. Zo ontstond een hybridische constructie, naar
aanleiding waarvan zich grote moeilijkheden tussen de initiatiefnemers
openbaarden. In het voetspoor van latere economisten en historici als
Hirschfeld en Rogier kan daarom worden aangenomen, dat Mees nolens
volens aan de wieg van deze bank heeft gestaan. Dan was zijn hart
ongetwijfeld meer verpand aan zijn ijveren voor de Twentse nijverheid
(machines en textiel) en voor de Delftse industrie, waaruit ook warme
persoonlijke vriendschap voortvloeide met vooraanstaande figuren uit
die takken van bedrijf. Toch zou hij ook betrokken worden bij de
oprichting van de Amsterdamsche Bank, waar hij zelfs lange tijd
commissaris zou worden.&lt;/p&gt;
&lt;p&gt;Uiteraard ging de belangstelling van Mees echter in de eerste plaats
naar de belangen van Rotterdam, dat betekende toen vooral de
verbetering van de verbinding dezer stad met de zee. Hij behoorde tot
degenen die zich ergerden over de aanvankelijk langzame vordering van
het werk aan de Nieuwe Waterweg en die daarom hun invloed aanwendden om
de voortgang daarvan door baggerwerk te bevorderen. De halstarrige
weigering van Caland leidde tot een blijvende breuk tussen hen beiden.
In aansluiting aan deze waterwerken werd in Rotterdam de gedachte
geboren om voor die tijd grootse havenplannen aan de nog vrijwel
maagdelijke linker Maasoever uit te voeren. Daarbij trad de koopman L.
Pincoffs op de voorgrond, in wiens zakelijke initiatieven Mees zeer
veel vertrouwen had. De opzienbarende ondergang van Pincoffs (zie
aldaar), juist in de moeilijkste tijd van de Nieuwe Waterweg, bracht
Rotterdam ook financieel aan de rand van de afgrond. Voor Mees, die wel
het nauwst betrokken was bij dit drama, betekende deze tragedie de
grote crisis in zijn leven. Hij wist zich in die heftige storm staande
te houden. In aansluiting aan de hoge verwachtingen, welke ondanks alle
tegenslagen, in het toenmalige Rotterdam werden gekoesterd, werden
grootse initiatieven op het gebied van de zeescheepvaart in deze stad
ontplooid. Mees speelde ook daarin een vooraanstaande rol, in het
bijzonder met betrekking tot de Holland-Amerika Lijn en de
Rotterdamsche Lloyd.&lt;/p&gt;
&lt;p&gt;De kern van veel van zijn werkzaamheden was gelegen in zijn
activiteit in de Kamer van Koophandel en Fabrieken. In 1865 werd hij
tot lid verkozen, als vijfde van zijn geslacht, in begin 1877 werd hij
vice-pr&amp;eacute;sident, als hoedanig hij tot 31 december 1895 zitting had
als de drijvende kracht in het bestuur. In talrijke vraagstukken,
waarin de Kamer activiteit ontplooide, had hij de hand. Vooral deed hij
zich kennen als een vurige voorstander van vrije handel, gekant tegen
welke vorm van bescherming ook. In deze strijd toonde hij zich ook een
dogmaticus, zoals met name bleek uit de wijze, waarop hij omstreeks
1885 de jaarverslagen van de Kamer omvormde tot principi&amp;euml;le strijd
schriften voor zijn beginsel. In 1888 werd hij ook lid van de redactie
van 
&lt;em&gt;De Economist,&lt;/em&gt;

waarin hij niet minder dan 47 ondertekende artikelen schreef.&lt;/p&gt;
&lt;p&gt;Dat Mees niet uitsluitend een zakenman pur sang was, moge blijken
uit zijn ijveren voor de oprichting van een bibliotheek voor brede
kringen van de bevolking, het zg. Leeskabinet (1859) en zijn niet
aflatende zorg voor de verbetering van het spaarbankwezen te Rotterdam
(1866).&lt;/p&gt;
&lt;p&gt;Nog op hoge leeftijd trad hij bij enkele ondernemingen als
commissaris op en presteerde hij het om op tachtigjarige leeftijd een
uitvoerige verhandeling over de Rotterdamse handel en scheepvaart te
schrijven in het werk van C. te Lintum, 
&lt;em&gt;Rotterdam in den loop der eeuwen&lt;/em&gt;

(Rotterdam, 1906-1909. 4 dln. in 3 bdn.) daarmee een waardige afronding
vormend van zijn tientallen tijdschriftartikelen, brochures e.d.
geschreven gedurende een vijfenvijftigjarige periode.&lt;/p&gt;
&lt;p&gt;Marten Mees heeft gedurende een groot deel van de negentiende eeuw
in Rotterdam en ook elders in Nederland op economisch gebied een rol
van betekenis vervuld door de vele initiatieven, welke hij op menig
gebied heeft genomen. Ook tegenslagen zijn hem daarbij niet bespaard,
doch ongetwijfeld heeft hij op uiteenlopende gebieden de stoot gegeven
tot belangrijke ontwikkelingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in hieronder genoemd werk van W.C. Mees op p.
669-679.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[A. Voogd], 'Mr. M. Mees &amp;#134;', in 
&lt;em&gt;Weekblad gewijd aan de belangen van Rotterdam&lt;/em&gt;

3 (1917) 15 (10 februari) ongep.; C.F. Stork, in 
&lt;em&gt;Rotterdamsch Jaarboekje&lt;/em&gt;

2e reeks 6 (1918) 114-118; H.M. Hirschfeld, 
&lt;em&gt;Het ontstaan van het moderne bankwezen in Nederland (Rotterdam,&lt;/em&gt;

1922). Proefschrift Rotterdam; 
&lt;em&gt;Gedenkschrift van de firma R. Mees en Zoonen .. . 1720-1920.&lt;/em&gt;

Samengest. door M. Mees [Rotterdam, 1920]; 
&lt;em&gt;Gedenkboek [van de] Kamer van Koophandel en Fabrieken van Rotterdam
1803-1928&lt;/em&gt;

(Rotterdam, 1928); W.C. Mees, 
&lt;em&gt;Man van de daad. Mr. Marten Mees en de opkomst van Rotterdam&lt;/em&gt;

(Rotterdam, 1946) waarin op p. 5 en 6 vermelding van
gelegenheidsartikelen inzake M. Mees; L.J. Rogier, 
&lt;em&gt;Rotterdam in het derde kwart van de negentiende eeuw&lt;/em&gt;

(Rotterdam, 1953) 56-63; I.J. Brugmans, 
&lt;em&gt;Begin van twee banken, 1863&lt;/em&gt;

[Rotterdam, 1963].&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wim Wennekes, &lt;i&gt;De aartsvaders. Grondleggers van het Nederlandse bedrijfsleven &lt;/i&gt;(Amsterdam [etc.] 2000) 108.&lt;/p&gt;


&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

