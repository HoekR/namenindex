<biodes version="1.0">
  <fileDesc>
    <title>Hillen, Willem Pieter (1876-1941)</title>
    <ref target="http://resources.huygens.knaw.nl/bwn1880-2000/lemmata/bwn4/hillen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hillen</idno>
    <persName><name type="geslachtsnaam">Hillen</name>, Willem Pieter</persName>
    <sex value="1"/>
    <event type="birth" when="1876"/>
    <event type="death" when="1941"/>
    <state type="occupation">koloniaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HILLEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hillen, Willem Pieter&lt;/strong&gt;, bestuursambtenaar in Nederlands-Indi&amp;euml; (Rotterdam 27-10-1876 - 's-Gravenhage 22-7-1941). Zoon van Willem Pieter Hillen, hoofdonderwijzer, en Heiltje van
  der Reest. Gehuwd op 27-1-1900 met Geertruida Brinks. Uit dit
  huwelijk werden 3 dochters geboren. Na haar overlijden (7-4-1935)
  gehuwd op 28-5-1936 met Johanna Uitenhage de Mist. Dit huwelijk,
  waaruit geen kinderen werden geboren, werd ontbonden op
  16-2-1937.
  
&lt;img src=&amp;quot;images/HILLEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hillen, Willem Pieter&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hillen volgde in zijn geboorteplaats de HBS en daarna de
    Indische bestuursopleiding aan de Koninklijke Academie te
    Delft. Eind 1897 vertrok hij naar Indi&amp;euml;. Daar werd hij
    toegevoegd aan de hoofdinspecteur der 'suiker- en
    rijstcultures, het landelijk stelsel en wat daarmee in verband
    staat'. Een aanstelling als aspirant-controleur in Japara
    volgde in 1899. Kort na zijn overplaatsing naar Banjoemas in
    het daaropvolgende jaar werd Hillen bevorderd tot controleur.
    In diezelfde rang ging hij in 1909 naar Bantam om twee jaar
    later als aspirant-resident tot secretaris van Kediri te worden
    aangesteld en na een Europees verlof in 1916 als
    aspirant-resident van Tjiandjoer. Het jaar daarop werd hij
    assistent-resident van Bandoeng en in 1920 tijdelijk resident
    der Preanger Regentschappen.&lt;/p&gt;
&lt;p&gt;Conform de opdracht van de Indische regering leverde Hillen
    commentaar op het in 1920 uitgebrachte verslag van de
    Herzieningscommissie, die gouverneur-generaal J.P. graaf Van
    Limburg Stirum naar aanleiding van de gebeurtenissen in
    november 1918 had ingesteld om te adviseren over staatkundige
    hervormingen. Met de commissie was hij van oordeel dat Indische
    aangelegenheden in principe zonder inmenging van het moederland
    moesten worden geregeld. Scherp kritiseerde hij evenwel haar
    voorstel het rassenonderscheid uit de wetgeving te verwijderen.
    Zich beroepend op auteurs als J.A. de Gobineau, H. Stewart
    Chamberlain en O. Spengler poneerde hij dat er 'niets
    natuurlijkers en onuitwisbaarders' bestond dan het rasverschil
    en 'de daaruit voortvloeiende mentaliteit' (Van der Wal, 
    &lt;em&gt;De Volksraad&lt;/em&gt;

    I, 425-433). Indi&amp;euml; was met 'Europeesche energie' tot
    ontwikkeling gekomen. Het was 'plicht van de overheid en in 's
    lands belang' ervoor te zorgen dat 'het overwicht der
    Europeanen op den algemeenen gang van zaken' voorlopig zou
    worden gecontinueerd.&lt;/p&gt;
&lt;p&gt;In 1922 werd Hillen benoemd tot resident van Soerabaja. De
    staking onder het spoor- en tramwegpersoneel vormde van mei tot
    augustus 1923 een ernstige belemmering voor het verkeer binnen
    zijn ambtsgebied. Uit het feit dat meer overheidspersoneel dan
    particuliere werknemers aan deze actie deelnamen, concludeerde
    Hillen dat naast politieke ook economische motieven een rol
    speelden. Zijn voorstel de salari&amp;euml;ring van het
    overheidspersoneel te verbeteren leidde tot een onderzoek naar
    de arbeidsvoorwaarden bij deze dienst.&lt;/p&gt;
&lt;p&gt;In augustus 1924 werd Hillen directeur van het departement
    van Binnenlandsch Bestuur. In het kader van de
    bestuursdecentralisatie werd hem een jaar later opgedragen
    voorbereidingen te treffen voor de vorming en inrichting van de
    eerste provincie, West-Java, waarvan hij tot 1929 gouverneur
    was. Voor zijn doortastend optreden bij het beteugelen van de
    communistische opstanden van eind 1926 tot begin 1927 ontving
    hij een koninklijke onderscheiding.&lt;/p&gt;
&lt;p&gt;De onlusten waarmee hij werd geconfronteerd, vloeiden naar
    zijn mening voort uit de politieke en economische ontwikkeling
    van Indi&amp;euml;. Toenemende overheidsbemoeienis en een daarmee
    gepaard gaande differentiatie binnen het bestuursapparaat
    vergrootten de afstand tussen overheid en bevolking. Van de
    veranderende maatschappelijke structuren en de daardoor
    ontstane gevoelens van onrust bij de bevolking maakten leiders
    van politieke partijen en vakverenigingen gebruik om hun
    positie te versterken. De regering kon de 'oude patriarchale
    toestand' niet meer herstellen. Wel diende zij haar autoriteit,
    zo nodig met kracht, te handhaven. Waar mogelijk moest worden
    samengewerkt met Indonesische intellectuelen. Nadrukkelijk
    pleitte hij ervoor in de lagere ambtelijke rangen mensen uit de
    praktijk te benoemen, die de noodzakelijke contacten met 'den
    gewonen desaman' zouden kunnen onderhouden.&lt;/p&gt;
&lt;p&gt;Gouverneur-generaal jhr. A.C.D. de Graeff (1926-1931)
    waardeerde Hillen als een 'uiterst bekwaam' ambtenaar, die met
    zijn tijd meeging. Hij ondersteunde de voordracht van de Raad
    van Indi&amp;euml; hem in 1929 tot lid van dit college te benoemen.
    Een jaar later kreeg Hillen opdracht een onderzoek in te
    stellen naar de situatie in de kampen van Boven-Digoel in
    Nieuw-Guinea, waar opstandelingen uit 1926/1927 waren
    ge&amp;iuml;nterneerd. Uit gesprekken met 610 gevangenen
    concludeerde hij dat in een aantal gevallen de voordracht tot
    internering overhaast en ondoordacht had plaatsgevonden. Zijns
    inziens konden 412 personen in vrijheid worden gesteld. In
    december 1930 hergaf gouverneur-generaal De Graeff 219 personen
    de vrijheid, ondanks bedenkingen van de minister van
    Koloni&amp;euml;n, S. de Graaff (1929-1933).&lt;/p&gt;
&lt;p&gt;Kort na zijn pensionering in 1931 protesteerde Hillen in een
    brief aan minister De Graaff fel tegen het voornemen van de
    Indische regering gratie te verlenen aan de in 1929
    veroordeelde 'oproerkraaier' Soekarno: zijn invrijheidstelling
    zou voor het Indonesische extremisme een 'brevet van
    goedkeuring' betekenen, zo meende hij. Zijn actie had geen
    succes.&lt;/p&gt;
&lt;p&gt;Hillen was een bekwaam bestuurder, die werkte vanuit de
    gedachte van Europese - dat wil zeggen Nederlandse -
    superioriteit. In een brief aan de minister van Koloni&amp;euml;n
    (20-3-1929) constateerde gouverneur-generaal De Graeff, ondanks
    zijn waardering, bij Hillen een 'sterk nerveuze aanleg', die
    leiden kon tot 'onvoldoende gemis aan zelfbeheersching en ...
    groote hartstochtelijkheid vooral in personeele kwesties
    waardoor hij onnoodig zichzelf en de Regeering in moeilijkheden
    heeft gebracht'. Aan energie en toewijding bleek het Hillen,
    ook naast zijn werk, niet te ontbreken. Zo was hij van 1928 tot
    1930 lid van het college van curatoren over de Bataviasche
    Hoogescholen en van 1930 tot zijn dood lid van de (Koninklijke)
    Nederlandsch-Indische Vereeniging voor Luchtvaart en was hij
    bovendien president van drie weeshuizen. In Batavia richtte
    Hillen een reclasseringsvereniging op. Hij musiceerde en
    interesseerde zich voor filosofie, vooral voor de werken van
    Schopenhauer.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De verhouding tusschen het inlandsche en het Europeesche
    bestuur op Java en Madoera', in 
    &lt;em&gt;Verslagen der vergaderingen van het Indisch Genootschap&lt;/em&gt;

    (1934) 299-318.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie in 
  &lt;em&gt;Onze stem&lt;/em&gt;

  12 (1931) 85-86; 
  &lt;em&gt;Het onderwijsbeleid in Nederlands-Indi&amp;euml;, 1900-1940&lt;/em&gt;

  . Bew. door S.L. van der Wal (Groningen, 1963); 
  &lt;em&gt;De Volksraad en de staatkundige ontwikkeling van Nederlands-
  Indi&amp;euml;&lt;/em&gt;

  . I: 
  &lt;em&gt;1891-1926&lt;/em&gt;

  . Bew. door S.L. van der Wal (Groningen, 1964); 
  &lt;em&gt;De ontwikkeling van de nationalistische beweging in
  Nederlandsch-Indi&amp;euml;&lt;/em&gt;

  . I-IV: [1917-1942]. Bew. door R.C. Kwantes (Groningen,
  1975-1982).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 661.
&lt;/p&gt;

&lt;p&gt;Mw. F. van Anrooij&lt;/p&gt; 
&lt;dtml-var bwn_footer&gt;</text>
  </biography>
</biodes>

