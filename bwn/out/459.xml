<biodes version="1.0">
  <fileDesc>
    <title>Dutilh, Jacques (1884-1960)</title>
    <ref target="http://resources.huygens.knaw.nl/bwn1880-2000/lemmata/bwn2/duthilh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">duthilh</idno>
    <persName><name type="geslachtsnaam">Dutilh</name>, Jacques</persName>
    <sex value="1"/>
    <event type="birth" when="1884"/>
    <event type="death" when="1960"/>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DUTILH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dutilh, Jacques&lt;/strong&gt;, advocaat, bankier en lid gemeenteraad (Rotterdam 19-6-1884 - Rotterdam 25-6-1960).

Zoon van Christian Corneille Dutilh, advocaat en dispacheur, en Maria
Eleonora van Stolk. Gehuwd op 24-6-1909 met Catharina Lamberta Mees.
Uit dit huwelijk werden 3 zoons en 1 dochter geboren. Na haar
overlijden (7-1-1930) gehuwd op 21-7-1931 met Petronella Gerarda
Johanna van Hall. Uit dit huwelijk werden geen kinderen geboren.
&lt;/p&gt;

&lt;img src=&amp;quot;images/DUTILH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dutilh, Jacques&amp;quot; class=&amp;quot;bwnimg&amp;quot;&gt;

&lt;p&gt;Dutilh stamt uit een familie die na de herroeping van het Edict van
Nantes in 1685 al vrij spoedig naar Nederland emigreerde en zich hier
onder meer in Rotterdam vestigde. Aanvankelijk waren zij op
verschillende manieren in het bedrijfsleven werkzaam. In de tweede
helft van de vorige eeuw wendden zij zich ook tot de universitaire
beroepen. De vader van Jacques was een geziene advocaat en dispacheur,
gemeenteraadslid en nog wortelend in de gemeenschap van de Waalse Kerk.
Jacques zelf studeerde na zijn Erasmiaanse gymnasiumjaren sinds 1902 in
Leiden in de rechten. Hij promoveerde op 24-2-1908 op stellingen. Na
een jaar ervaring te hebben opgedaan op een dispacheurskantoor in
Londen trad hij in 1909 als advocaat, procureur en dispacheur toe tot
het kantoor van zijn vader, Mrs. C.C. Dutilh en P.L.M. Driebeek.&lt;/p&gt;
&lt;p&gt;Jacques Dutilh was een typische liberale figuur van sociaal bewogen
tendentie. Als jonge man werd hij reeds lid van de
Gezondheidscommissie, in het verlengde van welke werkzaamheid hij zich
inzette voor verbetering van de woningomstandigheden. Hij werkte mede
aan de NV Maatschappij voor Volkswoningen en aan de NV Maatschappij
voor Volkshuisvesting Vreewijk, die het tuindorp van die naam stichtte.
Van beide instellingen werd hij later voorzitter van de raad van
commissarissen. In dezelfde gedachtengang bevorderde hij de spaarzin
van de bevolking. Hij werd zowel voorzitter van het bestuur van de
Spaarbank te Rotterdam als van de Nederlandsche Spaarbankbond. Hij was
ook lid van le Comit&amp;eacute; Permanent de l'Institution
Internationale de l'&amp;Eacute;pargne. Het stond daarmede wel in verband
dat hij lid werd van de Centrale Beleggingsraad te Amsterdam. Naast de
materi&amp;euml;le verheffing van de bevolking had ook de verhoging van het
ontwikkelingspeil zijn actieve belangstelling. Zowel het lager als het
middelbaar en hoger onderwijs hebben de vruchten geplukt van zijn
feitelijke medewerking. Hij is voorzitter geweest van het bestuur van
de Rotterdamsche Schoolvereeniging, evenals van het Rotterdamsch
Lyceum. Gedurende zestien jaar was hij voorts, met enkele korte
onderbrekingen, voorzitter van de Raad van Beheer van de Economische
Hogeschool en ook enkele jaren van haar Algemeen Bestuur. Van 1954 tot
zijn dood was hij daar curator. In dit laatste jaar verleende de
Hogeschool hem haar zilveren legpenning. Hij maakte voorts deel uit van
de algemene raad van de Volksuniversiteit te Rotterdam. Bij zijn eigen
alma mater was hij lid van de toenmalige Universiteitsraad van het
Leidsch Universiteits-Fonds. In weer ander verband diende hij de
wetenschap als voorzitter van administrateuren van het Bataafsch
genootschap voor proefondervindelijke wijsbegeerte in zijn moederstad.
Ruimtelijk iets algemener was zijn lidmaatschap van de Raad van Beheer
van de Nationale Luchtvaartschool. Weer specialistischer was zijn
voorzitterschap van de Raad van de Vereniging van Nederlandse
Padvinders, weswege hij in 1960 beloond werd met de zilveren
Jacobstaf.&lt;/p&gt;
&lt;p&gt;In het voetspoor van zijn vader trad Dutilh, in 1927, toe tot de
gemeenteraad van Rotterdam, waar hij ruim dertig jaar deel uitmaakte
van de verschillende denominaties die achtereenvolgens de liberale
partij aanduidden. Uiteindelijk werd hij de nestor van de Raad. Hij was
daar toen een man van onbestreden gezag, wiens medeleden, ongeacht hun
politieke richting, gaarne het oor leenden aan zijn zaakkundige,
objectieve en ongewoon beschaafde betogen.&lt;/p&gt;
&lt;p&gt;Op 1 maart 1930 trad een grote verandering in zijn zakelijke leven
in door zijn benoeming tot agent van de Nederlandsche
Handel-Maatschappij te Rotterdam, dat wil zeggen tot directeur van haar
Rotterdamse kantoor. Hij zou deze functie tot 1951 blijven bekleden.
Daarnaast verloochende Dutilh zijn rechtskundige achtergrond niet: hij
was rechter-plaatsvervanger in de arrondissementsrechtbank te
Rotterdam, plaatsvervangend voorzitter van de Raad van Beroep bedoeld
in de Beroepswet, alsmede van de Raad van Beroep voor de Directe
Belastingen I. Reeds op jonge leeftijd maakte hij deel uit van het
College van Regenten van de Strafgevangenis te Rotterdam.&lt;/p&gt;
&lt;p&gt;Het spreekt vanzelf dat het bedrijfsleven ook in ruimer kring een
beroep heeft gedaan op de medewerking van Dutilh. Zo was hij onder meer
president-commissaris van Wilton-Fijenoord, commissaris van de NV
Maatschappij van Assurantie, Disconteering en Beleening der Stad
Rotterdam anno 1720, van de Amsterdamsche Maatschappij voor
Levensverzekering NV, van de Overzeesche Gas- en
Electriciteitsmaatschappij te Rotterdam, van de Stoomvaart Maatschappij
Nederland te Amsterdam, van de Stuwadoors Maatschappij Progress te
Rotterdam, en van de Java Sumatra Handel Maatschappij te Rotterdam. Hij
was ook vele jaren lid van de Kamer van Koophandel en Fabrieken te
Rotterdam. Een lichtelijk anders gerichte zakelijke belangstelling
toonde hij door zijn bestuurslidmaatschap van de Stichting
Toneelco&amp;ouml;rdinatie. Voor het gezelligheidsleven in Rotterdam was
het van enig belang dat Dutilh functies vervulde in verschillende
besturen van soci&amp;euml;teiten en clubs. Van 1937 tot 1945 was hij
voorzitter van de Stichting Havenbelangen, waar zijn brede kennis en
representativiteit bijzonder tot hun recht kwamen. Mede werd hij
consul-generaal van Tsjechoslowakije en in aansluiting daarvan
bestuurslid van de Vereniging Nederland-Tsjechoslowakije en van de
Nederlands-Tsjechoslowaakse Kamer van Koophandel.&lt;/p&gt;
&lt;p&gt;Na de oorlog heeft Dutilh nog geholpen bij de niet gemakkelijke
overgang naar normale verhoudingen, doordat hij zijn medewerking
verleende aan de maatregelen waardoor de 
&lt;em&gt;Nieuwe Rotterdamse Courant&lt;/em&gt;

na de kleerscheuren die dit dagblad in de oorlog had opgelopen, een
nieuw begin kon maken in de herboren vrijheid. In aansluiting daaraan
werd hij na de hersteloperatie haar president-commissaris in een
bijzonder moeilijk tijdvak. Kort voor zijn verscheiden heeft Dutilh,
hoewel reeds lichamelijk ondermijnd, nog zakelijke belangen van zijn
vaderland behartigd op een reis naar de Antillen, Venezuela en
Peru.&lt;/p&gt;
&lt;p&gt;Rotterdam heeft zijn toegewijde zoon in 1959 beloond met de
uitreiking van de Van Oldenbarneveltpenning. Burgemeester G.E. van
Walsum citeerde bij die gelegenheid het dichterwoord van de stadgenoot
Jan Prins: 'zal de gemeenschap leven, dan moet de mens zich
geven.'&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;NRC,&lt;/em&gt;

17-6-1954; 
&lt;em&gt;NRC,&lt;/em&gt;

27-6-1960; G.E. van Walsum, in 
&lt;em&gt;Rotterdams Jaarboekje&lt;/em&gt;

2e reeks 9 (1961)213-215.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 402.
&lt;/p&gt;

&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

