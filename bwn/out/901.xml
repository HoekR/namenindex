<biodes version="1.0">
  <fileDesc>
    <title>Kan, Willem Cornelis (1911-1983)</title>
    <ref target="http://resources.huygens.knaw.nl/bwn1880-2000/lemmata/bwn3/kanwc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kanwc</idno>
    <persName><name type="geslachtsnaam">Kan</name>, Willem Cornelis</persName>
    <sex value="1"/>
    <event type="birth" when="1911"/>
    <event type="death" when="1983"/>
    <state type="occupation">cabaretier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KANWC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kan, Willem Cornelis&lt;/strong&gt; (Wim), cabaretier ('s-Gravenhage 15-1-1911 - Nijmegen 8-9-1983). Zoon van Johannes Benedictus Kan, minister en lid van de Raad van
  State, en Helena Cornelia Schalkwijk. Gehuwd op 28-6-1933 met
  Cornelia Diderika (Corry) Vonk, revueartieste. Uit dit huwelijk
  werden geen kinderen geboren.
  &lt;/p&gt;

&lt;img src=&amp;quot;images/KANWC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kan, Willem Cornelis&amp;quot; class=&amp;quot;bwnimg&amp;quot;&gt;

&lt;p&gt;Wim Kan stamde van vaderszijde uit een van oorsprong joodse
    familie in Leeuwarden (naar alle waarschijnlijkheid rond 1700
    ge&amp;euml;migreerd uit Emden, Oost-Friesland), die in 1831 te
    Groningen tot de Nederlandsche Hervormde Kerk overging. Onder
    de beroepen die zijn voorvaderen hebben uitgeoefend kunnen
    respectievelijk genoteerd worden: koopman, bankier,
    schoenmaker, kleermaker, opperrabbijn, predikant, doctor in de
    letteren, geneesheer en rector. Zijn vader was eerst
    secretaris-generaal en van 1926 tot 1929 minister van
    Binnenlandse Zaken en Landbouw. In 1930 werd hij benoemd tot
    lid van de Raad van State. Zijn informele gedrag (hij was
    bovendien een all-round sportman) bezorgde hem een grote
    populariteit.&lt;/p&gt;
&lt;p&gt;Met zijn zuster en broer bracht Wim Kan zijn jongste jaren
    door in het ouderlijk huis in de Cornelis Jolstraat te
    Scheveningen. Al vroeg openbaarde zich zijn hang naar het
    theater; hij trok aan de touwtjes in een poppenkast met
    zelfgemaakte marionetten (waaronder een pop die zijn vader
    verbeeldde) en liet het huiskamerpubliek een mensenwereld zien
    door zijn ogen. De marionetten waren voor hem het dankbare
    materiaal in dienst van zijn persoonlijke kijk op het menselijk
    gedrag, een proc&amp;eacute;d&amp;eacute; die hij later in volwassener vorm
    toepaste in zijn steeds originele en voor hem typische
    conf&amp;eacute;rences in de theaters, voor radio en televisie.
    Volgens zijn broer (J.M. Kan) erfde Wim Kan zijn bijzondere
    gaven niet alleen van zijn geestige vader, maar ook van
    familieleden van moederskant, die over een groot
    imitatievermogen beschikten 
    &lt;em&gt;(Herinneringen aan Wim Kan,&lt;/em&gt;

    91-92).&lt;/p&gt;
&lt;p&gt;Toen hij na een aantal gymnasiumjaren de wens te kennen gaf
    de toneelschool in Amsterdam te volgen, was niemand daar
    verbaasd over. Met o.a. de later beroemd geworden actrice Ank
    van der Moer als klasgenote ging hij bij docenten als Magda
    Janssens, Cor Hermus en Else Mauhs enige jaren op deze school,
    maar hij struikelde in 1930-vlak voor zijn eindexamen - omdat
    hij zonder toestemming aan voorstellingen bij het Centraal
    Tooneel had meegewerkt.&lt;/p&gt;
&lt;p&gt;De ontslagen toneelschoolleerling werd echter opgevangen
    door de acteur Cor Ruys, aan wiens gezelschap hij van 1931 tot
    1936 verbonden is geweest. Intussen was hij verliefd geworden
    op de populaire revueartieste Corry Vonk, met wie hij in 1933
    in het huwelijk trad. Tijdens zijn theatervakanties bij Cor
    Ruys werkte hij samen met Corry mee aan diverse lichte
    theaterprodukties, zoals de Carr&amp;eacute;-revue 
    &lt;em&gt;Hallo 1934&lt;/em&gt;

    met de revuevedette Louisette (1882-1965) en het Cabaret 
    &lt;em&gt;De Lachhoek&lt;/em&gt;

    (van Henri Wallig) in het Leidsepleintheater (1935).&lt;/p&gt;
&lt;p&gt;Met het schrijven van succesvolle teksten voor Corry Vonk
    begon hij als jong auteur naam te maken, en zo ontstond
    langzamerhand het gewaagde plan een eigen, vast cabaretensemble
    op te richten met het Leidsepleintheater als thuishaven. Op 15
    augustus 1936 startte het ABC-Cabaret van Corry Vonk ('de
    vrouwelijke Buziau') en de auteur-acteur Wim Kan onder het
    motto: 'Daar zit muziek in', begeleid door het pianoduo Han
    Beuker en Wouter Denijs. Verdere medewerkenden in de eerste
    jaren waren ervaren vakmensen als Tilly P&amp;eacute;rin-Bouwmeester,
    Cor Hermus, daarna Lau Ezerman en Fientje Berghegge, later ook
    Cissy van Bennekom en Lizzy Valesco, alsmede Louis Gimberg als
    conf&amp;eacute;rencier. Precies 50 jaar later (op 15 augustus 1986)
    werd ter herinnering aan dit voor het Nederlandse cabaret zo
    baanbrekende initiatief een standbeeld van het pioniersechtpaar
    onthuld op het Leidseplein.&lt;/p&gt;
&lt;p&gt;Het ABC-Cabaret, ge&amp;iuml;nspireerd door de Duitse
    emigrantencabarets (Pfefferm&amp;uuml;hle, Prominenten, Nelson),
    luidde een nieuwe periode in na de tragische dood van
    Jean-Louis Pisuisse in 1927. Het week af van de
    vari&amp;eacute;t&amp;eacute;-achtige programma's van Louis Davids in het
    Scheveningse Kurhaus-Cabaret sinds 1931. 'Eindelijk weer
    cabaret', schreven de kranten, en het succes was direct al zo
    groot, dat er - tot 1939 - zes nieuwe produkties volgden. Het
    jonge ensemble werd bovendien door Louis Davids uitgenodigd
    twee zomers een deel van zijn Kurhaus-programma te verzorgen,
    terwijl het de televisiepionier Erik de Vries lukte het
    echtpaar Kan-Vonk voor de (experimentele) camera te laten
    debuteren op de Utrechtse Jaarbeurs (1938).&lt;/p&gt;
&lt;p&gt;Naast enigszins satirische of goedmoedig-vrolijke
    commentaren op het gewone leven (die soms vooral katholieke
    recensenten afkeurend 'gewaagd' en 'pikant' noemden) werden ook
    actuele gebeurtenissen en soms politieke toestanden op
    opvallende wijze bespot of gekritiseerd. De politieke nummers
    waren in het neutrale Nederland uitermate kwetsbaar: de
    Amsterdamse politie kwam in 1936 naar het Leidsepleintheater om
    de uitbeelding van de machthebbers van bevriende landen, Hitler
    en Mussolini, te verbieden. En een gastoptreden bij het
    huwelijksfeest van prinses Juliana en prins Bernhard in Den
    Haag (5-1-1937) werd afgelast wegens een (overigens totaal
    onschuldige) sketch van Louis Gimberg, waarin, naast
    parodistische typeringen van een Frans en een Engels echtpaar,
    ook een Duits spottend werd voorgesteld. Men vond dit te
    gewaagd tegenover de hoge gasten uit Duitsland.&lt;/p&gt;
&lt;p&gt;Het in een paar jaar tijd bekend geworden ABC-Cabaret
    vertrok op 3 december 1939 op uitnodiging van de Bond van
    Nederlands-Indische kunstkringen voor een tournee van '100
    dagen uit en thuis' door de archipel. Naast Wim en Corry gingen
    mee: Lizzy Valesco, Lya Sten, Gerard Hartkamp en de
    pianist-componist Cor Lemaire, die (om praktische redenen) het
    gewoonlijk bij het ABC-Cabaret optredende duo Beuker en Denijs
    had vervangen. Wegens enorm succes speelden zij langer dan de
    opzet was.&lt;/p&gt;
&lt;p&gt;Wim Kan en Corry Vonk keerden pas op 1 maart 1946 in
    Nederland terug na bittere oorlogservaringen in het Verre
    Oosten. Corry Vonk was in een Japans vrouwenkamp op Java
    ge&amp;iuml;nterneerd geweest en Wim Kan onderging met vele
    Nederlandse medegevangenen gruwelijke ontberingen aan de
    beruchte dodenspoorlijn in Birma. Aanvankelijk klonken deze
    herinneringen niet door in hun nieuwe programma's; zij noemden
    hun eerste produktie zelfs 
    &lt;em&gt;De mooiste ogenblikken&lt;/em&gt;

    (1 augustus 1946) en Wim Kan publiceerde in dat zelfde jaar een
    vrij luchtig boek over de 'avonturen, liedjes, anecdoten van
    het in Azi&amp;euml; gestrande ABC-Cabaret'. Hoezeer het
    kampsyndroom in hun leven toch had toegeslagen zou pas blijken
    bij hun protestactie in 1971, toen de regering bereid was
    keizer Hirohito in Nederland te ontvangen, tot verdriet van
    velen die onder het Japanse bewind hadden geleden. Aan deze
    tragische gebeurtenis danken wij &amp;eacute;&amp;eacute;n van de mooiste
    cabaretliedjes die Wim Kan in zijn lange loopbaan heeft
    geschreven: 'Er leven niet veel mensen meer die het hebben
    meegemaakt....' 
    &lt;em&gt;(Railroadliedje,&lt;/em&gt;

    1971).&lt;/p&gt;
&lt;p&gt;Opmerkelijk in 1946 was ook dat Wim Kan tijdens zijn
    Indische jaren een metamorfose had ondergaan; blijkbaar hadden
    de opbeurende toespraken tot zijn medekrijgsgevangenen hem de
    macht van het gesproken woord doen beseffen, waardoor hij in
    het naoorlogse ABC-Cabaret een unieke plaats ging innemen om
    ten slotte uit te groeien tot de grootste conf&amp;eacute;rencier die
    ons land (met Pisuisse en Davids als voorgangers) tot nu toe
    heeft gekend. Heel Nederland kon zich hiervan overtuigen toen
    hij op 31 december 1954 zijn allereerste oudejaarsavond bij de
    VARA-radio vierde. Ook zijn conf&amp;eacute;rences in '56, '58, '60,
    '63 en '66 hielden iedereen aan de luidspreker gekluisterd,
    ondanks de concurrentie van de televisie. In '73 overwon hij
    zijn angst voor de camera's en kreeg hij de hoogste kijk- en
    waarderingscijfers die tot dan bij de televisie waren
    genoteerd. Daarna wist hij nog viermaal (1976, 1979, 1981 en
    1982) de kijkers aan het toestel te kluisteren.&lt;/p&gt;
&lt;p&gt;Aan zijn eruditie en wijsheid, zijn natuurlijke overwicht en
    charme was het te danken dat Wim Kan op humoristische wijze een
    boeiend gezelschapsspel wist te spelen met zijn toeschouwers,
    linkse en rechtse politici op de hak nemend, door een onder
    meer zeurderig-mopperend herhalingseffect, alles afwisselend
    met vrolijke of ernstige satirische liedjes. Vele van zijn
    gezegdes werden gevleugelde woorden, vele typeringen die hij
    van personen gaf bleven in de publieke herinnering kleven. In
    de loop van de jaren nam hij zelfs zo'n verheven positie in
    zijn eigen gezelschap in, dat de rest van het programma
    geleidelijk aan steeds meer in zijn schaduw kwam te staan.
    Daardoor ging hij er ten slotte toe over zijn dierbare ABC-kind
    te offeren aan een eenmansprogramma, een formule die in 1955
    door Toon Hermans in Nederland was ge&amp;iuml;ntroduceerd en sinds
    1964 ook door Wim Sonneveld werd gehanteerd. Corry Vonk - die
    bij deze ontwikkeling een voorbeeldig aanpassingsvermogen aan
    de dag legde - vond het volkomen logisch dat haar aandeel zich
    zou gaan beperken tot een bescheiden, dienende taak. In 1970
    hield het oude ABC-Cabaret op te bestaan, het nieuwe werd
    geboren: 'Wim Kan alleen, met Corry aan zijn zijde en Ru van
    Veen aan zijn vleugel.' Hoogtepunt werd dan steeds weer het
    moment waarop Wim Kan alleen op het lege toneel, met geen
    andere attributen dan de stoel waarop hij zat, een fles wijn,
    en de teksten in grote letters op papieren geschreven op de
    vloer gespreid, zijn eigen monoloog en lied ten beste gaf.&lt;/p&gt;
&lt;p&gt;Wim Kans laatste optreden vond plaats voor de VARA-tv op
    oudejaarsavond 1982, toen Corry Vonk herstellende was van een
    beroerte die haar in het voorjaar had getroffen. Door een
    minder goede voorbereiding sloeg dit laatste programma bij het
    publiek minder aan dan tevoren het geval was geweest, en dat
    was een tegenslag die de Kans slechts moeilijk hebben verwerkt.
    Tijdens het langdurige ziekteproces van Corry overleed Wim Kan
    onverwachts op 8 september 1983; een unieke twee-eenheid was
    voorgoed verstoord.&lt;/p&gt;
&lt;p&gt;Wim Kan was van nature onzeker, vol twijfel en besluiteloos.
    Zonder de stimulerende werking die er voortdurend van de
    energieke Corry Vonk uitging, zou hij vermoedelijk nooit zijn
    uitzonderlijke status hebben bereikt. Men zou hem een
    wijsgerige kunstenaar kunnen noemen, of een artistieke filosoof
    met een meestal milde gematigdheid. Wie in zijn werk en in zijn
    priv&amp;eacute;leven trachtte door te dringen ontdekte, naast
    melancholie, pessimisme en eenzelvigheid, als enige vaste lijn
    die van het pacifisme. Wat dat betreft was hij een getuigend
    cabaretier in woord en daad, die consequent zijn levensvisie
    propageerde, ook wanneer dit in de loop der naoorlogse jaren
    bij bepaalde partijen minder opportuun of minder tactvol leek,
    al verspeelde hij daarmee nooit de grote populariteit die hem
    na de jaren '50 tot een nationale figuur had gemaakt. Voor de
    rest is niemand - ondanks herhaalde pogingen - er ooit in
    geslaagd hem definitief ergens in te delen. Hij was
    zichzelf.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Tijdschriften, kranteknipsels, foto's, teksten,
  programmaboekjes, grammofoonplaten, video-opnamen en
  correspondentie in het Nederlands Theater Instituut te Amsterdam.
  Dagboeken -deels gepubliceerd - in priv&amp;eacute;-bezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Met Corry Vonk, 
    &lt;em&gt;Honderd dagen uit en thuis&lt;/em&gt;

    (Bussum, 1946); 
    &lt;em&gt;Corry en ik&lt;/em&gt;

    (Amsterdam, 1953); 
    &lt;em&gt;Soms denk ik weleens bij mezelf... . Honderd gedachten van
    Wim Kan en anderen&lt;/em&gt;

    (Amsterdam, 1983).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Simon Carmiggelt, 
  &lt;em&gt;Ieder kent ze&lt;/em&gt;

  ('s-Gravenhage, 1949); Jan Bax, 
  &lt;em&gt;Praten over Wim Kan&lt;/em&gt;

  (Baarn, 1976); Wim lbo, 
  &lt;em&gt;40 jaar Wim Kan met Corry aan zijn zijde&lt;/em&gt;

  [Amsterdam, 1976]. 2 grammofoonplaten en &amp;quot;De ABC-koerier&amp;quot;; 
  &lt;em&gt;Brieven aan jou... . Afzender Wim Ibo&lt;/em&gt;

  (Amsterdam, 1980); Wim Ibo. 
  &lt;em&gt;En nu de moraal...&lt;/em&gt;

  (Alphen aan den Rijn, 1981 - 1982. 2 dl.); 
  &lt;em&gt;Herinneringen aan Wim Kan.&lt;/em&gt;

  Onder red. van Wim Ibo (Weesp, [1984]); A.H. Wesseldijk-Bedijs,
  'Twee eeuwen Joods leven in Leeuwarden', in 
  &lt;em&gt;Gens Nostra&lt;/em&gt;

  40 (1985) 3 (maart) 105-122. Hierin kwartierstaat van Wim Kan,
  samengest. met medew. van R.F. Vulsma; 
  &lt;em&gt;Burmadagboek 1942 - 1945.&lt;/em&gt;

  Onder red. van Frans R&amp;uuml;hl (Amsterdam, 1986); L. van
  Poelgeest, 'De cabaretier en de keizer. Nederlands onverwerkte
  oorlogsverleden en het bezoek van de Japanse keizer Hirohito in
  1971', in 
  &lt;em&gt;Tijdschrift voor Geschiedenis&lt;/em&gt;

  100 (1987) 27-46; Jacques Kl&amp;ouml;ters, 
  &lt;em&gt;100 jaar amusement in Nederland&lt;/em&gt;

  ('s-Gravenhage, 1987); 
  &lt;em&gt;De dagboeken van Wim Kan.&lt;/em&gt;

  Ingel. en samengest. door Frans R&amp;uuml;hl (Amsterdam, 1988).
  1957-1968: De radiojaren.&lt;/p&gt;
&lt;p&gt;
&lt;a href='igedeelte'&gt;I: &lt;/a&gt;ANP Historisch Fotoarchief, beeldnummer 28817 [Kan tijdens de oudejaarsconference van 1983].


&lt;p&gt;Wim Ibo&lt;/p&gt; 
&lt;dtml-var bwn_footer&gt;</text>
  </biography>
</biodes>

