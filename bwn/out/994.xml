<biodes version="1.0">
  <fileDesc>
    <title>Kolkman, Maximilien Joseph Caspar Marie (1853-1924)</title>
    <ref target="http://resources.huygens.knaw.nl/bwn1880-2000/lemmata/bwn2/kolkman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kolkman</idno>
    <persName><name type="geslachtsnaam">Kolkman</name>, Maximilien Joseph Caspar Marie</persName>
    <sex value="1"/>
    <event type="birth" when="1853"/>
    <event type="death" when="1924"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KOLKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kolkman, Maximilien Joseph Caspar Marie&lt;/strong&gt;, kamerlid en minister (Dordrecht 9-3-1853 - 's-Gravenhage 19-2-1924).

Zoon van Joannes Frederikus Kolkman, koopman, en Elisabeth Masion.
Gehuwd op 20-5-1878 met Angelina Johanna Maria Walthera Fackeldey. Uit
dit huwelijk werden 4 zoons en 7 dochters geboren.


&lt;img src=&amp;quot;images/KOLKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kolkman, Maximilien Joseph Caspar Marie&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Kolkman bezocht het gymnasium van de Jezu&amp;iuml;eten in Katwijk en
studeerde daarna rechten en tegelijkertijd notariaat aan de
Rijksuniversiteit te Leiden. Na zijn promotie (op stellingen) op 6
april 1878 vestigde hij zich als advocaat in Arnhem. In 1881 volgde
zijn benoeming tot notaris in Didam. Deze functie bekleedde hij van
1882 tot 1 oktober 1885, toen hij naar 's-Gravenhage verhuisde,
nadat hij op 6 mei 1884 tot lid van de Tweede Kamer was gekozen, eerst
als afgevaardigde van het kiesdistrict Nijmegen, later als
afgevaardigde van het district Rheden.&lt;/p&gt;
&lt;p&gt;In de Kamer viel hij op als een der weinigen die achter de
katholieke politieke leider, dr. H.J.A.M. Schaepman, stonden. Dit hield
niet in dat hij aan de leiband liep van de man wiens trouwe vriend hij
zich mocht noemen. Duidelijk kwam dit naar voren tijdens de befaamde
debatten over de dienstplicht. Met Schaepman was hij het eens dat de
kwestie van de dienstplicht geen 'katholieke zaak' behoorde te
zijn, maar in tegenstelling tot Schaepman stemde hij tegen de
dienstplichtwet, doch alleen omdat naar zijn mening de militaire
problematiek in haar geheel diende te worden bezien. Later schreef hij
echter: 'Ik beschouw de geschiedenis van de persoonlijke
dienstplicht voor mij en anderen als een donkeren dag in onze
parlementaire loopbaan.' Kolkman trad in de Kamer vooral op als
financieel deskundige, doch zijn betekenis reikte verder, omdat hij al
spoedig een belangrijke rol in de katholieke kamerfractie ging spelen.
V&amp;oacute;&amp;oacute;r de dood van Schaepman in 1903 was hij enige tijd
vice-voorzitter van de katholieke kamerfractie, vanaf 1903 tot 1908 was
hij voorzitter. Als zodanig en tegelijk als medebestuurder van de R.K.
Haagsche Kiesvereeniging heeft hij een rol gespeeld bij de stichting
van de Algemeene Bond van R.K. Kiesvereenigingen, waaruit de R.K.
Staatspartij is gegroeid. Reeds bij de totstandkoming van het programma
van de katholieke kamerfractie in 1897 was Kolkmans invloed groot
geweest. Weliswaar was hij nooit een echte partijman, maar bij het
bepalen van het beleid van de katholieke kamerfractie konden zelfs de
scherpste tegenstanders niet aan zijn oordeel voorbijgaan. Duidelijk
toonde hij zich dan als een voor die tijd progressieve democraat.&lt;/p&gt;
&lt;p&gt;In 1901 vormde A. Kuyper zijn kabinet. Schaepman had Kolkman daarin
als minister van Binnenlandse Zaken willen zien. Het schijnt echter dat
Kolkman bij de Nederlandse bisschoppen veel sympathie had verspeeld,
omdat hij naast Schaepman als enige katholiek voor de leerplichtwet had
gestemd, en daardoor zou hij geen kans hebben gemaakt om minister te
worden. In 1908 waren er geen bezwaren van kerkelijke zijde en werd hij
opgenomen als minister van Financi&amp;euml;n in het kabinet-Heemskerk. Het
ambt van minister van Financi&amp;euml;n is een ondankbaar ambt, vooral op
momenten waarop gewijzigde omstandigheden een radicale aanpassing van
de belastingen noodzakelijk maken. Welvaartsverbetering (ook voor de
arbeiders) en bevolkingstoeneming eisten meer en betere voorzieningen
op allerlei gebied. Maar dan moesten de belastingen worden verhoogd.
Kolkman wenste een hervorming van het gehele belastingstelsel. Daar een
dergelijke hervorming veel tijd van voorbereiding vergde, wilde hij
door een aantal overgangsmaatregelen toch aan de nodige gelden komen.
In dit verband spreekt men weleens van 'het suikerpotje' van
Kolkman. Door vermeerdering van het suikergebruik zou de regering de
suikeraccijns willen verlagen, zonder echter het risico te lopen dat
hierdoor de staatsinkomsten zouden verminderen. Kolkman wilde wel
overgaan tot verlaging van de suikeraccijns, maar stelde daartegenover
de verhoging van de drankaccijns. De meerdere opbrengst van de
drankaccijns zou gereserveerd worden voor het dichten van het gat dat
zou kunnen ontstaan door een in te voeren verlaging van de
suikeraccijns. Een andere oplossing voor de financi&amp;euml;le problemen
van het Rijk zag Kolkman in een verhoging van de invoerrechten.
Daarvoor was een herziening van de Tariefwet nodig.&lt;/p&gt;
&lt;p&gt;Juist dit punt werd de coalitie van de rechtse partijen noodlottig.
In 1913 zouden de verkiezingen van de leden van de Tweede Kamer
plaatsvinden. Die verkiezingen stonden vooral in het teken van de
antithese. De rechtse coalitie moest worden gebroken, en daarom vormde
de linkse partijen (socialisten en liberalen) een linkse concentratie,
die het moest opnemen tegen de rechtse coalitie. Om stemmen te winnen
schilderde de linkse concentratie de Tariefwet van Kolkman als een
economische ramp voor Nederland. Maar dan was het ook nodig de
behandeling van de Tariefwet v&amp;oacute;&amp;oacute;r de verkiezingen van 1913 te
verhinderen. Daarom voerden de linkse partijen bij de behandeling van
de verzekeringswetten van Talma zodanige obstructie dat de Kamer niet
meer tot de behandeling van de Tariefwet kon komen. Ongetwijfeld heeft
het ontwerp-Tariefwet de rechterzijde stemmen gekost ten voordele van
de linkse concentratie.&lt;/p&gt;
&lt;p&gt;Kort na zijn aftreden als minister in 1913 werd Kolkman gekozen tot
lid van de Provinciale en Gedeputeerde Staten van Zuid-Holland, welke
functie hij tot 1924 combineerde met zijn sinds 1916 hervat
kamerlidmaatschap. Opnieuw trad hij op als financieel deskundige van
zijn partij. Intussen was Nolens de onbetwiste leider van de R.K.
Staatspartij in wording geworden, maar Kolkmans invloed was zeer sterk,
zoals bijv. bleek bij besprekingen rondom de kabinetsformatie van
Nolens in 1918.&lt;/p&gt;
&lt;p&gt;Ondanks zijn zwakke gezondheid was Kolkman een opgeruimd man, die
bekend stond om zijn fijnzinnige humor, die soms door tegenstanders
werd gevreesd. Vaak wist hij in het parlement door zijn geestige
opmerkingen de lachers op zijn hand te krijgen. O.a. als voorzitter van
de katholieke kamerfractie toonde hij zich een bekwaam bemiddelaar
tussen de verschillende groeperingen. Hij schreef weinig, maar werd
veel gevraagd als spreker. Ook in het katholieke maatschappelijke leven
speelde hij een grote rol. Zo was hij nauw betrokken bij de oprichting
van de Katholieke Sociale Actie, waarvan P.J.M. Aalberse de grondlegger
was. Kolkman vielen verschillende binnen- en buitenlandse
onderscheidingen ten deel.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Behoudens enkele archiefstukken, vnl. in familiebezit, is
het archief verloren gegaan.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Mgr. dr. H.J.A.M. Schaepman', in J.A. Loeff [et
al.]. 
&lt;em&gt;Het Katholiek Nederland 1813-1913&lt;/em&gt;

(Nijmegen, [1913]) II, 371-384.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Mr. Antonio, 'Parlementaire portretten. Mr.
Kolkman', in 
&lt;em&gt;De Telegraaf,&lt;/em&gt;

19-3-1904; A. v. D-, 'De politieke toestand. Interview van den heer
mr. M.J.C.M. Kolkman', in 
&lt;em&gt;Het Centrum,&lt;/em&gt;

6-2-1905; Politicus, 'De &amp;quot;Wagesterts&amp;quot; der Kamer', in 
&lt;em&gt;Oprechte Haarlemsche Courant,&lt;/em&gt;

12-3-1906; 'De Heeren in Den Haag. XIX. Mr. M.J.C.M. Kolkman',
in 
&lt;em&gt;Algemeen Handelsblad,&lt;/em&gt;

6-5-1908; J.H. Schaper, 
&lt;em&gt;De politieke strijd. Sociaaldemokratisch handboekje voor de
verkiezingen van 1913&lt;/em&gt;

(Amsterdam, 1913) passim. Verder herdenkingsartikelen in 
&lt;em&gt;De Maasbode,&lt;/em&gt;

19-2-1924 (av.) en 20-2-1924 (ochtend) en 
&lt;em&gt;De Tijd,&lt;/em&gt;

19-2-1924 en 20-2-1924. Vervolgens J.H.J.M. Witlox, 
&lt;em&gt;Schaepman als staatsman&lt;/em&gt;

(Amsterdam, 1960. dl.) II en III, passim; J.P. Gribling, 
&lt;em&gt;P.J.M. Aalberse (1871-1918)&lt;/em&gt;

(Utrecht, 1961) passim; idem, 
&lt;em&gt;Willem Hubert Nolens (1860-1931). Uit het leven van een
priester-staatsman&lt;/em&gt;

(Assen, 1978) passim.&lt;/p&gt;


&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A5245.&lt;/p&gt;





&lt;p&gt;J.P. Gribling&lt;/p&gt; 
&lt;dtml-var bwn_footer&gt;</text>
  </biography>
</biodes>

