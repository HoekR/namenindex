<biodes version="1.0">
  <fileDesc>
    <title>Reesse, Jan Jacob (1853-1910)</title>
    <ref target="http://resources.huygens.knaw.nl/bwn1880-2000/lemmata/bwn1/reesse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reesse</idno>
    <persName><name type="geslachtsnaam">Reesse</name>, Jan Jacob</persName>
    <sex value="1"/>
    <event type="birth" when="1853"/>
    <event type="death" when="1910"/>
    <state type="occupation">ondernemer</state>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reesse, Jan Jacob&lt;/strong&gt;, technoloog (Amsterdam 27-9-1853 - Lisse 9-10-1910).

Zoon van Johannes Casparus Reesse, suikerraffinadeur, en Maria Anna
Carp. Hij bleef ongehuwd.





&lt;/p&gt;
&lt;p&gt;Reesse scheen voorbestemd in de stijl van zijn voorgeslacht voor het
beroep suikerraffinadeur. Na enkele jaren vanaf 1874 technologie
gestudeerd te hebben aan de Polytechnische school te Delft vervulde hij
vanaf 1878 een technische functie in de suikerraffinaderij van zijn
vader, de firma Beuker en Hulshoff genaamd, gelegen aan de
Lauriergracht te Amsterdam. Vermoedelijk voor studiedoeleinden verbleef
hij in Duitsland van mei 1880 tot einde 1881. Door een brand die in
1881 de gehele fabrieksinrichting aan de Lauriergracht verwoestte, kwam
er een einde aan een lange familietraditie van het bedrijf van de
suikerraffinage door de Reesses.&lt;/p&gt;
&lt;p&gt;Maar het zijn de minder gunstige vooruitzichten in de suikerhandel,
zoals de spoedig te verwachten wijziging van de accijnsheffing, het
vervallen van de exportpremie en de sterke concurrentie op de
buitenlandse markt, die Reesse doen besluiten deze tak van nijverheid
te verlaten. Na in Duitsland te hebben kennis genomen van de
Cementfabricage neemt hij in 1883 de stoomcementfabriek over van
Sybrand Hoven te Farmsum bij Delfzijl, gesticht in 1874, en zet hij
deze onderneming voort onder de naam Nederlandsche
Portlandcementfabriek J.J. Reesse &amp;amp; Co. Ofschoon hij de
fabrieksinrichting op een modern peil brengt en een goede kwaliteit
portlandcement produceert, is de met buitenlandse merken vertrouwd
zijnde handel weinig geneigd het inheemse produkt te verkopen. Daar hij
er niet in slaagt de fabriek tot bloei te brengen, trekt Reesse zich in
1888 uit de firma terug en vertrekt begin 1889 naar
Nederlands-Indi&amp;euml; als technisch adviseur voor een te stichten
cementfabriek Tjibodar bij Buitenzorg. Zijn kennis en belangstelling
voor de cementbereiding, in het bijzonder het chemisch-technologisch
aspect, komt tot uitdrukking in bijdragen aan 
&lt;em&gt;De Ingenieur,&lt;/em&gt;

jaargangen 1886, 1887, 1888 en 1889.&lt;/p&gt;
&lt;p&gt;Bij terugkeer in de loop van 1890 in Amsterdam neemt Reesse zitting
in het Comit&amp;eacute; van de Veiligheidstentoonstelling te Amsterdam dat
gehouden wordt in het Paleis van Volksvlijt en ontmoet dan zijn Delftse
studiegenoot G.L.F. Philips die sinds november 1889 te Amsterdam
verblijf houdt als vertegenwoordiger van A.E.G. Men besluit voor
gezamenlijke rekening een gloeilampenfabriek te stichten. Gedurende de
tweede helft van 1890 vinden de proefnemingen voor de fabricage van
kooldraad plaats in het laboratorium van Reesse, gevestigd in zijn
woonhuis aan de Herengracht 220 (thans het pand van de Vereniging Het
Nederlandsch Economisch-Historisch Archief). Om onbekende redenen trekt
Reesse zich evenwel aan het einde van 1890 uit het project terug en
Gerard Philips sticht in mei 1891 zijn gloeilampenfabriek met zijn
vader Frederik Philips als firmant.&lt;/p&gt;
&lt;p&gt;Reesse, die zich financieel onafhankelijk bewegen kon, wijdt zich
daarna op instigatie van de stads-archivaris mr. Nicolaas de Roever aan
een studie over de geschiedenis van de suikerraffinage te Amsterdam,
een tak van nijverheid die zijn sterke voorliefde was blijven behouden.
Zo schrijft hij in 
&lt;em&gt;De Economist&lt;/em&gt;

van 1895 een verhandeling over de werking van suikerpremies in
verschillende Europese landen. Zijn standaardwerk dat op een breed en
diepgaand archiefonderzoek wordt gefundeerd, komt omstreeks 1894 in de
vorm van een voorlopig manuscript gereed. Tot publikatie komt het niet,
daar andere bezigheden, waaronder een reis naar West-Indi&amp;euml;, de
schrijver beletten er zijn aandacht aan te geven. Eerst in de zomer van
1907 wordt het geschrift wederom ter hand genomen en met gebruikmaking
van nieuwe gegevens bijgewerkt. In 1908 verschijnt deel I 
&lt;em&gt;De suikerhandel van Amsterdam van het begin der 17 de eeuw tot
1813&lt;/em&gt;

(Haarlem, 1908). Het tweede deel verschijnt postuum in 1911, een jaar
na het overlijden van Reesse, en is getiteld 
&lt;em&gt;De suikerhandel van Amsterdam van 1813 tot 1894&lt;/em&gt;

('s-Gravenhage, 1911). Door zijn vriend F.J. Lugt c.i. werd het
voor druk gereed gemaakt. Het werk van Reesse, dat tevens getuigde van
vooruitstrevende denkbeelden ten aanzien van onze kolonie Suriname, het
talmende beleid kritiseerde jegens de ten slotte mislukte
slavenemancipatie evenals de eindeloze procedures met planters inzake
schadevergoeding voor het eigendomsrecht, zou in Duitsland onmiddellijk
bekendheid en waardering ondervinden. Met name van de zijde van prof.
Edmund O. von Lippmann, zelf auteur van o.a. 
&lt;em&gt;Die Geschichte des Zuckers . ..&lt;/em&gt;

(Leipzig, 1890) die te D&amp;uuml;sseldorf voor de Verein der Deutschen
Zuckerindustrie een voordracht hield over Reesses arbeid en hem grote
lof toezwaaide voor zijn kennis, niet alleen van de geschiedenis van de
economische ontwikkeling in het eigen land, maar van de gehele
suikerindustrie. In ons land wekte de publikatie daarentegen
aanvankelijk geen noemenswaardige reactie. Het later hooggeprezen werk
vond althans toen geen bespreking van bevoegde hand. 'Zijn Here
bescheidenheid gedoogde niet zich over teleurstelling in ondervonden
waardering in zijn werk uit te spreken; en waar dit onderwerp een enkel
maal met zijne vrienden ter sprake kwam, had hij voor de te geringe
belangstelling in het eigen vaderland eer vergoelijkende gronden'
aldus F.J. Lugt.&lt;/p&gt;
&lt;p&gt;Intussen was Reesse in 1899 reeds aangezocht tot de functie van
directeur van de Noord-Nederlandsche Beetwortelsuikerfabriek te
Vierverlaten bij Groningen, welke post hij met toewijding bekleedde tot
1907. Daarna keerde hij naar Amsterdam terug. Onder zijn vele
Amsterdamse vrienden telde hij onder meer C.L.M. Lambrechtsen van
Ritthem, directeur Dordtsche Petroleum Mij., J.W.C. van Tellegen,
directeur van Publieke Werken en H.E. van Gelder, archivaris en
journalist. Op 9 oktober 1910 kwam hij door een verkeersongeval om het
leven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kopieboek Gerard Philips. Archief N.V. Philips'
Gloeilampenfabrieken Eindhoven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Algemeen Handelsblad&lt;/em&gt;

van 11-10-1910 en 3-11-1911; 
&lt;em&gt;Van week tot week. Wekelijksch bijvoegsel van &amp;quot;Eigen
Haard&amp;quot;&lt;/em&gt;

van 22-10-1910; J.H. van E. [=Eeghen], 'De tabaksdoos van Hendrik
Reesse', in 
&lt;em&gt;Amstelodamum..., 49&lt;/em&gt;

(1962) 213-214; A. Heerding, 
&lt;em&gt;Cement in Nederland...&lt;/em&gt;

([IJmuiden], 1971).&lt;/p&gt;
&lt;p&gt;A. Heerding&lt;/p&gt; 
&lt;dtml-var bwn_footer&gt;</text>
  </biography>
</biodes>

