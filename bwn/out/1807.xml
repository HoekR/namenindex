<biodes version="1.0">
  <fileDesc>
    <title>Tesch, Pieter (1879-1961)</title>
    <ref target="http://resources.huygens.knaw.nl/bwn1880-2000/lemmata/bwn1/tesch"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tesch</idno>
    <persName><name type="geslachtsnaam">Tesch</name>, Pieter</persName>
    <sex value="1"/>
    <event type="birth" when="1879"/>
    <event type="death" when="1961"/>
    <state type="occupation">geoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tesch, Pieter&lt;/strong&gt;, geoloog ('s-Gravenhage 2-1-1879 - Haarlem 19-9-1961).

Zoon van Johan Wendel Tesch, leraar wiskunde, en Trijntje Stoffel.
Gehuwd op 24-1-1905 met Johanna Matthea Maria Jacoba Poeschmann. Uit
dit huwelijk werden 2 zoons en 3 dochters geboren.



&lt;/p&gt;
&lt;p&gt;Vader Tesch was een bekend wiskundige en werd in 1878 beheerder van
het instituut Van Vliet te 's-Gravenhage, de 'School van
Tesch'. Pieter Tesch ging uiteraard naar deze school en kwam pas in
de 4de klas op de 5-jarige HBS aan het Bleijenburg. Hij bracht zijn
vrije tijd vooral in de duinen door. Liefde voor de natuur was hem en
zijn broer Johan Jacob aangeboren. Vogels en kevers waren hun
specialismen. Onder leiding van de leraar biologie jhr.dr. E.J.G.
Evertz verzamelden zij een kevercollectie die later ten dele is
opgenomen in de Fauna Neerlandica van het Museum voor Natuurlijke
Historie te Leiden. Hun eierverzameling berust nu nog bij Artis. In
1897 kwam hij aan in de afdeling mijnbouw van de Polytechnische school
te Delft. Dr. J.L.C. Schroeder van der Kolk en ir. C.J. van Loon werden
zijn leermeesters in resp. de geologische en technische vakken, later
ook ir. S.J. Vermaes voor docimasie (scheikundig onderzoek van
mineralen voor technisch gebruik) en metallurgie. In 1902 behaalde
Tesch het ingenieursdiploma en in 1908 promoveerde hij in de technische
wetenschappen op het proefschrift: 
&lt;em&gt;Der niederl&amp;auml;ndische Boden und die Ablagerungen des Rheines und
der Maas aus der j&amp;uuml;ngeren Terti&amp;auml;r- und der &amp;auml;lteren
Diluvialzeit.&lt;/em&gt;

Tesch was ruim 1 jaar assistent bij prof. S.J. Vermaes en daarna
werkzaam bij de firma Jos. de Poorter in Rotterdam voor het analyseren
van ertsen.&lt;/p&gt;
&lt;p&gt;Op 1 mei 1904 trad Tesch als ingenieur in dienst van de Opsporing
van Delfstoffen van Staatswege. De jaren tot 1908 zijn in de opsporing
zeer spannend geweest. Men stond voor de vraag waarom de eerste
diepteboringen van de Dienst der Rijksopsporing van Delfstoffen
(R.O.v.D.) mislukt waren. De directeur van deze dienst jhr.mr.dr.
W.A.J.M. van Waterschoot van der Gracht was tot de conclusie gekomen
dat er in Midden-Limburg en Oost-Brabant van een door NW-ZO breuken
bepaald horsten- en slenkenveld sprake was. Tesch vond de weg waarlangs
op een doeltreffende wijze het verloop van deze breuken kon worden
gekaarteerd met behulp van oppervlakte-kaartering en ondiepe boringen.
Hij stelde nl. vast dat op de horsten het diluvium dun is en dat
daaronder donkergroene mariene glauconietzanden lagen, terwijl in de
slenken tussen een veel dikker bovenliggend diluvium en de mariene
zanden steeds een dik pakket fluviatiele kwartszanden met o&amp;ouml;lithen
optraden. Toen dit eenmaal bekend was, was de kans op mislukken van
diepboringen, d.w.z. niet op bereikbare diepte aantreffen van
produktief Carboon, vrijwel uitgesloten.&lt;/p&gt;
&lt;p&gt;In 1909 werd Tesch districtsgeoloog, sinds 1915 waarnemend leider en
van 15 januari 1917 tot juli 1924 had hij de leiding van de R.O.v.D.
Ondertussen was hij op 1 juli 1918 tevens benoemd tot directeur van de
juist ingestelde Rijks Geologische Dienst wat hij tot zijn pensioen in
1944 zou blijven. De R.O.v.D. heeft behalve steenkoolvelden in de Peel,
ook zout in de Achterhoek en Twente gevonden, alsmede de eerste sporen
van olie in de ondergrond van Nederland ontdekt. Door haar
werkzaamheden had deze dienst duidelijk aangetoond dat Nederland
behoefte had aan een geologische kaart. Toen Tesch directeur van de
Rijks Geologische Dienst was, werd dit ambitieus plan begonnen. De
Geologische kaart 1 : 50.000 zou zijn hoofdwerk worden. Hij had op zich
genomen samen met 3 of 4 geologen deze kaart in 25 jaar te
vervaardigen. Tesch heeft zelf vastgesteld wat op de kaart
onderscheiden moest worden. Volgens hem moest deze kaart een
geologische zijn en diende er geen aandacht besteed te worden aan
bodemkunde, omdat de geologische aard van de kaart dan geweld zou
worden aangedaan. Hij bewerkte zelf de macrofossielen zowel de mariene
als zoetwaterschelpen. De R.O.v.D. had vooral in het Oosten gewerkt en
vandaar stamde de aanvankelijke indeling van het Pleistoceen in laag
terras, midden terras en hoog terras, welke indeling nu ook in de rest
van het land uitgekarteerd moest worden. Van de holocene gebieden was
minder bekend. Zijn eerste studieterrein was de duinen. Hier vond hij
de sleutel voor de holocene stratigrafie. Van de 160 bladen 1 : 50.000
kaarteerde Tesch er zelf 68, over het gehele land verspreid. De
vooruitgang t.o.v. de kaart van Staring (1852-1858) blijkt te liggen in
het grotere begrip omtrent de oorsprong van de kwartaire lagen. In 1920
werd de opname begonnen en de eerste kaartbladen verschenen in 1926.
Van 1927 t/m 1938 zijn er per jaar gemiddeld 11 kaartbladen uitgekomen.
In de oorlogsperiode heeft Tesch gewoon kunnen doorwerken en leiding
gegeven aan 'gestrande' jonge geologen die oude verzamelingen
bewerkten in het kader van het geologisch onderzoek in opdracht van de
gezamenlijke steenkolenmijnen in Limburg.&lt;/p&gt;
&lt;p&gt;Naast zijn kaartering en andere wetenschappelijke werkzaamheden was
Tesch ook actief op geestelijk en maatschappelijk terrein. Zo was hij
aanvankelijk lid van de Doopsgezinde Broederschap en kon hij
bestuurlijk werk doen: hij was de eerste penningmeester van het
Koninklijk Nederlandsch Geologisch en Mijnbouwkundig Genootschap
(KNGMG) en een der oprichters van het Natuurhistorisch Genootschap in
Limburg. Ook in deze functies kwamen zijn kwaliteiten die hij als
ambtenaar demonstreerde tot uitdrukking: punctueel, ordelijk en
volhardend, door en door fatsoenlijk en betrouwbaar. Een gegeven
belofte kwam hij na. Hij heeft het niet altijd gemakkelijk gehad gezien
de problemen rond de gezondheidstoestand van zijn vrouw.&lt;/p&gt;
&lt;p&gt;Tesch heeft voor de kennis van de geologie van Nederland zeer veel
betekend door zijn aandeel in de localisering van de Peelhorst, waarin
de potenti&amp;euml;le steenkolenmijnen in de Peel, de ontdekking van de
steenkool en de zoutvoorkomens in Twente en de Achterhoek (wat o.a. tot
gevolg gehad heeft de oprichting van de Koninklijke Nederlandse
Zoutindustrie), zijn vasthouden aan de idee van potenti&amp;euml;le olie en
gasvoorkomens in de ondergrond van Nederland en het aantonen daarvan in
de R.O.v.D. boring Corle, zijn 1 : 50.000 geologische kaart en zijn
grote invloed op de verbreiding van de geologische kennis en
belangstelling in Nederland via zijn vele publikaties, voordrachten en
door hem geleide excursies in vak- en geografen kringen. Aanvankelijk
heeft Tesch niet overal de waardering gekregen, die men hem later
vanzelfsprekend toedacht. Met name was zijn weinige flexibiliteit
t.o.v. de legenda en inhoud van de Kaart aanleiding tot kritiek.
Niettemin is hem veel lof en eer ten deel gevallen blijkend uit het
erelidmaatschap van het KNGMG en sinds 1920 was hij Membre honoraire
van de Soci&amp;eacute;t&amp;eacute; belge de g&amp;eacute;ologie te Brussel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1943 samengest, door J.F. Steenhuis in onder L
vermeld 
&lt;em&gt;Gedenkboek...,&lt;/em&gt;

25-36 met aanv. daarna door A.A. Thiadens in zijn hieronder genoemde
necrologie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gedenkboek... aangeboden aan Dr.Ir. P. Tesch&lt;/em&gt;

('s-Gravenhage, 1944). [= Verhandelingen van het
Geologisch-Mijnbouwkundig Genootschap voor Nederland en koloni&amp;euml;n.
Geologische serie: 14]; A.A. Thiadens, in 
&lt;em&gt;Geologie en Mijnbouw&lt;/em&gt;

40 (1961) 347-351; Redactie, in 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

78 (1961) 333.&lt;/p&gt;
&lt;p&gt;A.A. Thiadens&lt;/p&gt; 
&lt;dtml-var bwn_footer&gt;</text>
  </biography>
</biodes>

