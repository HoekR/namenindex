<biodes version="1.0">
  <fileDesc>
    <title>Edelman, Cornelis Hendrik (1903-1964)</title>
    <ref target="http://resources.huygens.knaw.nl/bwn1880-2000/lemmata/bwn1/edelman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">edelman</idno>
    <persName><name type="geslachtsnaam">Edelman</name>, Cornelis Hendrik</persName>
    <sex value="1"/>
    <event type="birth" when="1903"/>
    <event type="death" when="1964"/>
    <state type="occupation">geoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/EDELMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Edelman, Cornelis Hendrik&lt;/strong&gt;, bodemkundige (Rotterdam 29-1-1903 - Wageningen 15-5-1964).

Zoon van Hendrik Cornelis Edelman, onderwijzer, en Maria Catharina van
Schoonneveldt. Gehuwd op 5-4-1928 met Johanna van Werkhoven. Na
echtscheiding op 13-2-1953, hertrouwd met Alida Wilhelmina Vlam op
7-3-1953. Uit het eerste huwelijk werden 6 zoons en 1 dochter geboren.
Het tweede was kinderloos.

&lt;img src=&amp;quot;images/EDELMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Edelman, Cornelis Hendrik&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Edelman bezocht te Rotterdam de lagere school en de HBS. In Delft
behaalde hij in 1924 op 21-jarige leeftijd het diploma mijnbouwkundig
ingenieur. Door toedoen van zijn leermeester prof. J.A. Grutterink werd
hem een geologische opdracht in de afdeling onderzoek van de N.V.
Bataafsche Petroleum Maatschappij gegeven. Na een vierjarig
assistentschap in de mineralogie in Delft volgde zijn benoeming tot
conservator aan het nieuwe Geologische Instituut van de Universiteit
van Amsterdam, waar hij met subsidie van de Bataafsche Petroleum
Maatschappij bovendien een eigen sediment petrologisch laboratorium
inrichtte.&lt;/p&gt;
&lt;p&gt;In die periode verrichtte Edelman reeds baanbrekend werk op het
gebied van de ruimtelijke verbreiding van associaties van zware
mineralen. Samen met zijn medewerker, die het Tertiair had bewerkt, de
latere Wageningse hoogleraar D.J. Doeglas, legde hij de basis voor een
nieuwe richting in het sediment petrologisch onderzoek. Op 27 september
1933 promoveerde hij in Amsterdam 'met lof op het proefschrift 
&lt;em&gt;Petrografische provincies in het Nederlandsche kwartair.&lt;/em&gt;

De ingangsdatum van de benoeming van Edelman tot hoogleraar in de
min&amp;eacute;ralogie, de petrologie, de geologie en de agrogeologie aan de
Landbouwhogeschool te Wageningen was 1 oktober 1933, vier dagen na zijn
promotie. Hij werd hierdoor de opvolger van J. van Baren.&lt;/p&gt;
&lt;p&gt;Tot de staf van Edelmans laboratorium in Wageningen behoorde ir.
W.A.J. Oosting, die studie maakte van landschap en bodemprofiel. Door
eigen aanleg en interesse voor de bestudering van ruimtelijke
verschijnselen in hun onderlinge samenhang sprak Edelman dit werk
geweldig aan en daarom richtte zich zijn aandacht na het overlijden van
Oosting in 1942, in hoofdzaak op wat tegenwoordig de veldbodemkunde of
fysiografische bodemkunde heet, waarvan de resultaten worden vastgelegd
op bodemkaarten. Hij wist een aantal jonge mensen ook voor deze studie
enthousiast te maken. Deze kwamen er door zijn stimulans toe zich in
een aantal gebieden van ons land bezig te houden met bodemkartering.
Toekomstige gebruikers, zoals landbouwkundigen, cultuurtechnici,
planologen etc. werden, dank zij de bijzondere begaafdheid van Edelman
ook op het gebied van de public relations, overtuigd van de grote
betekenis van dit onderzoek. Niets lag meer voor de hand dan hem te
benoemen tot directeur van de in augustus 1945 tot stand gekomen
Stichting voor Bodemkartering, Deze functie werd tot maart 1955 door
hem vervuld.&lt;/p&gt;
&lt;p&gt;Vooral na de oorlog bleek overigens dat Edelman in vele andere
opzichten waardering en erkenning vond. Ook zijn organisatorische
talenten werden dankbaar benut. In het studiejaar 1946-1947 was hij
bovendien rector magnificus van de Landbouwhogeschool. Zijn werk en ook
zijn persoon trokken niet alleen in ons land maar ook ver daarbuiten
grote aandacht. Mede door zijn toedoen kwam o.a. in Belgi&amp;euml; de
bodemkartering onder leiding van zijn vriend en collega prof. R.
Tavernier van de Rijksuniversiteit te Gent, van de grond. Deze
Universiteit verleende hem in 1946 een eredoctoraat, vooral wegens zijn
geologisch, sediment petrologisch en mineralogisch werk. Op uitnodiging
van internationale organisaties (o.a. de FAO) en buitenlandse
regeringen bezocht hij vele landen om bodemkundige studies te maken en
daarop gebaseerde adviezen t.a.v. grondgebruik in de meest ruime
betekenis te geven. Dit bracht hem in aanraking met de problematiek van
de ontwikkelingslanden, waarvoor hij de jonge Wageningers ook weer wist
te enthousiasmeren. Hij volstond niet met het bezoeken van
ontwikkelingslanden maar zorgde ook voor de totstandkoming van
cursussen voor landbouwvoorlichters uit die landen. Voorts was hij een
van de initiatiefnemers bij de oprichting van het inmiddels
wereldbekend geworden International Agricultural Centre. In de
stichting van het International Training Centre on Aerial Photography
van prof. W. Schermerhorn te Delft (later in Enschede) had hij,
speciaal wat betreft de fysiografisch bodemkundige interpretatie van
luchtfoto's een beslissend aandeel. Vanaf het begin waren daar zijn
oud-leerlingen en medewerkers achtereenvolgens docent aan dit centrum.
Edelman was bovendien voorzitter van de na de oorlog heropgerichte
Intern. Soil Science Society en hij werd belast met de organisatie van
het IVe Internationale Bodemkundig Congres in 1950 in Amsterdam,
waaraan bodemkundigen uit de hele wereld deelnamen.&lt;/p&gt;
&lt;p&gt;Behalve het eredoctoraat in Gent viel Edelman nog een aantal binnen-
en buitenlandse onderscheidingen ten deel. De belangrijkste hiervan
zijn: erelid Soci&amp;eacute;t&amp;eacute; belge de Geologie, erepenning Geologisch
Mijnbouwkundig Genootschap, lid Kon. Ned. Akad. v. Wetenschappen, lid
Monumentenraad, erelid Kon. Ned. Aardrijkskundig Genootschap en
ereraadslid Consejo Superior de Investigaciones Cient&amp;iacute;ficas
(Spanje).&lt;/p&gt;
&lt;p&gt;Edelman heeft zowel nationaal als internationaal veel tot stand
gebracht en zeer grote invloed gehad. Dit betrof in de eerste plaats de
eigenlijke bodemkunde en de daarmee in verband staande praktische
toepassingen der bodemkartering. Behalve de reeds genoemde geologie en
sediment petrologie trok hij ook de hulpwetenschappen van de bodemkunde
binnen zijn kring van aandacht: o.a. de fysische en historische
geografie, geomorfologie, archeologie en toponymie. Dank zij zijn
beoefening daarvan werden wegen geopend tot volslagen nieuwe inzichten,
waarvan o.a. artikelen van M.J.M. Osse, M.W. Heslinga en A.J. Wiggers,
Ph.H. Kuenen en R. Tavernier getuigenis afleggen. Hij was tot dit alles
in staat door zijn vermogen zeer snel een inzicht te verkrijgen in de
door hem beoefende wetenschappen en de mogelijkheden die deze hadden
voor de toepassingen. Daarnaast voelde hij zich ook sterk geroepen zijn
inzichten en resultaten de nodige bekendheid te geven, zowel in
wetenschappelijke, als meer populariserende verhandelingen o.a. in
weekbladen van allerlei aard. Ongeveer 250 publikaties staan op zijn
naam. Talloze spreekbeurten werden in binnen- en buitenland vervuld en
hij wist zijn gehoor enthousiast te maken en mee te slepen. Edelman was
niet alleen een groot schrijver en spreker. Hij bezat de gave om mensen
te wijzen op de mogelijkheden die ze in zich hadden en waarvan ze zich
maar ten dele bewust waren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie achter de hieronder genoemde artikelen van
Osse en Pijls.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.J.M. Osse, -Professor Dr.Ir. C.H. Edelman 25 jaar
Hoogleraar aan de Landbouwhogeschool (1933-1 oktober 1958)', in 
&lt;em&gt;Boor en Spade&lt;/em&gt;

10 (1959) 1-11; R. Tavernier, in 
&lt;em&gt;Jaarboek Koninklijke Vlaamse Academie voor Wetenschappen, Letteren
en Schone Kunsten van Belgi&amp;euml;&lt;/em&gt;

26 (1964) 306-309; D.P. Blok, in 
&lt;em&gt;Mededelingen van de Vereniging voor Naamkunde te Leuven en de
commissies voor naamkunde te Amsterdam&lt;/em&gt;

40 (1964) 33-35; Ph.H. Kuenen, in 
&lt;em&gt;Jaarboek der Koninklijke Nederlandse Akademie van Wetenschappen
1964-1965,&lt;/em&gt;

353-357; F.W.G. Pijls, in 
&lt;em&gt;Boor en Spade&lt;/em&gt;

14 (1965) 9-11; M.W. Heslinga en A.J. Wiggers 'Over de betekenis
van C.H. Edelman voor de geografie', in 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

83 (1966) 4-14.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 416.
&lt;/p&gt;

&lt;p&gt;F.W.G. Pijls&lt;/p&gt; 
&lt;dtml-var bwn_footer&gt;</text>
  </biography>
</biodes>

