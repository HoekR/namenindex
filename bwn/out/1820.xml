<biodes version="1.0">
  <fileDesc>
    <title>Tienhoven, Gijsbert van (1841-1914)</title>
    <ref target="http://resources.huygens.knaw.nl/bwn1880-2000/lemmata/bwn1/tienhoven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tienhoven_1</idno>
    <persName><name type="geslachtsnaam">Tienhoven</name>, Gijsbert van</persName>
    <sex value="1"/>
    <event type="birth" when="1841"/>
    <event type="death" when="1914"/>
    <state type="occupation">burgemeester</state>
    <state type="occupation">minister</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/TIENHOVENG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tienhoven, Gijsbert van&lt;/strong&gt;, burgemeester en minister (De Werken 12-2-1841 - Zandvoort 10-10-1914). Zoon van Gijsbert van Tienhoven, aannemer van openbare werken en
landeigenaar, en Klazina Christina van den Bogaard. Gehuwd sedert
12-9-1866 met Anna Sara Maria Hacke. Uitdit huwelijk werden 6 zoons en
3 dochters geboren.


&lt;img src=&amp;quot;images/TIENHOVENG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tienhoven, Gijsbert van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;De jonge Gijsbert kreeg zijn eerste onderwijs van gouverneurs.
Daarna doorliep hij de Latijnse school in Gorinchem. In 1860 werd hij
student in de klassieke talen aan de Universiteit van Utrecht. Na zijn
kandidaatsexamen ging hij rechten studeren. Hij promoveerde op 13 juni
1866 magna cum laude op een proefschrift, dat als titel droeg 
&lt;em&gt;Beschouwingen over rechtspersoonlijkheid.&lt;/em&gt;

Na zijn studie vestigde hij zich in Den Haag als advocaat. In 1867
volgde zijn benoeming bij het ministerie van Justitie, 2de afdeling
(voorbereiding wetgeving). Hij werd secretaris van de in 1867
ingestelde Staatscommissie voor de herziening der wetgeving op de
eigendomsoverdracht van onroerende goederen, het hypotheekstelsel en
het notariaat. In 1870 kwam deze commissie met een reeks
wetsvoorstellen, maar door voortdurende wisseling van ministers van
Justitie werd niet veel resultaat geboekt.&lt;/p&gt;
&lt;p&gt;In 1869 nam Van Tienhoven ontslag bij Justitie wegens zijn benoeming
tot hoogleraar in het Romeins- en het Staatsrecht aan het Athenaeum
Illustre te Amsterdam, waar hij op 19 april zijn inaugurele rede hield
over 
&lt;em&gt;De waarde van het Romeinsche Recht voor de studie van het
hedendaagsche privaatrecht.&lt;/em&gt;

Reeds in 1873 volgde echter een gevraagd ontslag, omdat de organisatie
van de faculteit z.i. onjuist was. De combinatie van de vakken
Romeinsen Staatsrecht vormde naar zijn mening een te zware belasting.
Een door hem aan het gemeentebestuur gedaan verzoek om splitsing was
afgewezen, omdat men niet vooruit wilde lopen op een nieuwe wettelijke
regeling van het hoger onderwijs. Een en ander zette hij uiteen in zijn
afscheidscollege aan de studenten, dat handelde over 
&lt;em&gt;Het hooger onderwijs en het Athenaeum te Amsterdam.&lt;/em&gt;
&lt;/p&gt;
&lt;p&gt;In 1874 zette Van Tienhoven zijn eerste schreden op het politieke
pad. Hij werd toen gekozen tot lid van de Amsterdamse gemeenteraad.
Zijn politieke richting kan als gematigd liberaal worden omschreven.
Nog in hetzelfde jaar werd hij wethouder van financi&amp;euml;n. Twee
belangrijke zaken waren toen in het gemeentebeleid vooral aan de orde:
allereerst kwam er op voorstel van Van Tienhoven een verordening tot
stand op de plaatselijke inkomstenbelasting. Verder toonde hij zich een
krachtig voorstander van de bouw van gemeentewege van arbeiderswoningen
voor een bedrag van f 1.800.000; het desbetreffende voorstel wist hij
uiteindelijk door de raad aangenomen te krijgen met 16 tegen 14
stemmen. De groeiende stadsbevolking dwong in dezelfde tijd van dit
wethouderschap tot eerste maatregelen op het terrein van de sociale
woningbouw in Amsterdam. Hoezeer Van Tienhoven bovendien voor
Amsterdams belangen ook de landelijke politiek in het oog hield, bleek
toen hij voor het kiesdistrict Amsterdam tevens lid van de Tweede Kamer
werd in de jaren 1878 en 1879.&lt;/p&gt;
&lt;p&gt;Op 1 januari 1880 volgde zijn benoeming tot burgemeester van
Amsterdam als opvolger van jhr. C.J. den Tex. Deze functie, toch al
geen sinecure, werd verzwaard nu de stad in een algemene economische en
sociale modernisering van de maatschappij meegroeide. Meer tot de
routine van een Amsterdams burgemeesterschap behoorde in die tijd het
president-curatorschap van het inmiddels op 15 oktober 1877
Universiteit geworden Athenaeum, waaraan Van Tienhoven vroeger als
hoogleraar verbonden was geweest. Maar andere gebeurtenissen en
ontwikkelingen illustreerden eerder de verzwaring van ook de
burgemeesterlijke taak: in 1883 vond een grote Internationale
Koloniale- en Uitvoertentoonstelling plaats, in 1885 werd het
Rijksmuseum, in 1888 het Concertgebouw geopend. Verkeerstechnisch
gezien was de opening van het Centraal Station een belangrijke
gebeurtenis. Dat Van Tienhoven naast dit burgemeesterschap niet
terugschrok voor meer werk bleek uit zijn aanvaarding van het
lidmaatschap van de Eerste Kamer in juli 1880, dat tot 1891 zou
duren.&lt;/p&gt;
&lt;p&gt;Een extra belasting voor Van Tienhovens stadsbestuur betekenden de
juist in zijn ambtstijd optredende verschijnselen van conjuncturele
crisis en sociale spanningen. In overeenstemming met de min of meer
liberale theorie&amp;euml;n waren, ook in Amsterdam, de reacties op de
rijzende economische problemen afwachtend en passief van aard. Toen in
1890 de Koninklijke Fabriek van stoom- en andere werktuigen op
Kattenburg in liquidatie verkeerde, nam Van Tienhoven het initiatief
deze fabriek toch te redden ten einde werkgelegenheid te kunnen
behouden. Dit had succes en per 1 juni 1891 werd het bedrijf
overgenomen door de Nederlandsche Fabriek van Werktuigen en
Spoorweg-Materieel, later Werkspoor. Als gevolg van de vooral in de
jaren 1885 en 1886 toegenomen werkloosheid verkeerde ook Amsterdam in
sociale onrust. De toenmalige malaise in handel en industrie vormde een
rijke voedingsbodem voor het onstuimig opdringend socialisme dat vaak
in conflict geraakte met het niet altijd adequaat en vaak ad hoc
beslissingen nemende overheidsapparaat. Toch waren de socialisten niet
de enigen over wie de hoofdstedelijke overheid zich zorgen maakte. Ook
de Doleantie met zijn intellectuele leiding en krachtige organisatie
had haar, zij het minder agressieve, aandacht. Een tragisch dieptepunt
in Van Tienhovens carri&amp;egrave;re was het zg. Palingoproer eind juli 1886
in de Jordaan. Deze opstand - te beschouwen als een spontane
woedeuitbarsting van het volk tegen het Amsterdamse politieapparaat -
werd zelfs met inzet van militairen ten koste van doden en gewonden
onderdrukt. Van een werkelijke revolutie is nooit sprake geweest. Het
socialisme bleek trouwens te zwak en de grote massa pro-Oranje. Van
Tienhovens positie is nimmer in gevaar geweest.&lt;/p&gt;
&lt;p&gt;Zijn relaties met J. Heemskerk Azn., die in de moeilijke Amsterdamse
jaren minister van Binnenlandse Zaken was geweest, en de
koningin-regentes zullen wel van invloed geweest zijn bij de benoeming
tot formateur van het kabinet toen het ministerie-Mackay wegens de
verkiezingsuitslag aftrad. Dit leidde tot het liberale kabinet-Van
Tienhoven-Tak van Poortvliet in 1891. Van Tienhoven nam hierin
Buitenlandse Zaken op zich, J.P.R. Tak van Poortvliet Binnenlandse
Zaken. De troonrede van 1891 beloofde te zullen komen tot indiening van
wetsontwerpen tot regeling van het kiesrecht en tot verbetering van het
rijksbelastingstelsel, maatregelen ter bevordering van veiligheid en
gezondheid in fabrieken en werkplaatsen en tot sociale verzekering van
oude of tijdens het werk verminkte arbeiders. Er was zelfs een stelsel
van algemene pensionering ontwikkeld, maar dat plan is blijkbaar
geruisloos verdwenen. De zaken, die Van Tienhovens aandacht vroegen
lagen voornamelijk op het terrein van internationale handelspolitiek.
Prof. T.M.C. Asser vond bij Van Tienhoven gehoor voor zijn ideaal:
codificatie van het internationaal privaatrecht. In 1893 vond te
's-Gravenhage een conferentie over dat onderwerp plaats. Het
kabinet struikelde in 1894 over een ontwerpkieswet van Tak van
Poortvliet en wel over de 'kenteekenen van geschiktheid en
maatschappelijke welstand', waaraan mannelijke kiezers zouden
moeten voldoen om op de kiezerslijsten te worden geplaatst, zoals
bepaald in de 
&lt;em&gt;Grondwet&lt;/em&gt;

van 1887. Ook Van Tienhoven, die achter Taks ontwerp stond, moest met
het gehele kabinet aftreden. Dat geschiedde wat hem betreft zonder
bloedend hart, omdat hij het ministerschap niet ambieerde.&lt;/p&gt;
&lt;p&gt;Zijn gehele loopbaan overziende moet men wel tot de conclusie komen,
dat Van Tienhovens voorkeur steeds was uitgegaan naar een bestuurlijke,
eerder dan beleidsbepalende taak. De banden met bestuur en politiek
werden hiermee overigens niet definitief gestaakt: enige maanden na
zijn aftreden werd Van Tienhoven weer naar de Eerste Kamer afgevaardigd
en spoedig daarop volgde de hoogste provinciale benoeming.&lt;/p&gt;
&lt;p&gt;Dit ambt van commissaris der Koningin in Noord-Holland met ingang
van februari 1897 vormde de waardige afsluiting van Van Tienhovens
loopbaan. Ook in dit ambt bleek de bestuurstaak juist in de latere
jaren van de eeuw meer inhoud en betekenis te verkrijgen, hetgeen bijv.
bleek uit het feit dat de uitgaven van het provinciaal bestuur van
Noord-Holland over 1897 ca. f 350.000 beliepen en over 1910 bijna het
zesvoudige. Opmerkelijk is nog, dat in beide jaren de inkomsten de
uitgaven overtroffen. Per 1 augustus 1911 trad Van Tienhoven af als
commissaris der Koningin wegens gevorderde leeftijd en moeilijke
priv&amp;eacute;-omstandigheden (het overlijden van vier van zijn kinderen
binnen tien jaar). Tot zijn dood in 1914 woonde hij als ambteloos
burger in zijn landhuis Nieuw Saxenburgh te Bentveld (gemeente
Zandvoort).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Deel familiearchief in bezit van C.J. van Tienhoven te
Aerdenhout.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.A. van Hamel, in 
&lt;em&gt;Levensberichten van de Maatschappij der Nederlandsche Letterkunde te
Leiden 1915-1916,&lt;/em&gt;

312-372; 
&lt;em&gt;Gedenkboek van het Athenaeum en de Universiteit van Amsterdam
1632-1932&lt;/em&gt;

(Amsterdam, 1932) 690-691; M.W. Jurriaanse. 
&lt;em&gt;De Nederlandse Ministers van Buitenlandse Zaken 1813-1900&lt;/em&gt;

(Den Haag, [1974]) 356-370.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Peter Hofland, &lt;i&gt;Leden van de Raad. De Amsterdamse Gemeenteraad 1814-1941&lt;/i&gt;. (Amsterdam 1998) 286.
&lt;/p&gt;


&lt;p&gt;J.R. Persman&lt;/p&gt; 
&lt;dtml-var bwn_footer&gt;</text>
  </biography>
</biodes>

