<biodes version="1.0">
  <fileDesc>
    <title>Bruinsma, Vitus Jacobus (1850-1916)</title>
    <ref target="http://resources.huygens.knaw.nl/bwn1880-2000/lemmata/bwn1/bruinsma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bruinsma</idno>
    <persName><name type="geslachtsnaam">Bruinsma</name>, Vitus Jacobus</persName>
    <sex value="1"/>
    <event type="birth" when="1850"/>
    <event type="death" when="1916"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bruinsma, Vitus Jacobus&lt;/strong&gt;, oprichter van de Volkspartij (Leeuwarden 10-11-1850 - Rotterdam 28-8-1916).

Zoon van Anastasius Josephus Bruinsma, rentenier, en Johanna Maria
Metz. Gehuwd op 16-7-1877 met Hilda Lucia van den Berg. Er waren uit
dit huwelijk geen kinderen.



&lt;/p&gt;
&lt;p&gt;Toen Vitus als elfde van twaalf kinderen geboren werd, had vader
Bruinsma zijn katoenfabriek al enige jaren geleden opgegeven, en
besteedde deze als rentenier zijn tijd aan de studie van de Friese
geschiedenis. Vitus bezocht gedurende drie jaren, vermoedelijk van 1864
tot 1867, het gymnasium in zijn geboortestad. In deze tijd ontving hij
reeds onderricht in 'de natuurwetenschap' van zijn oom, J.J.
Bruinsma, apotheker en wethouder. Na de oprichting van een HBS te
Leeuwarden in 1867 volgde hij daar de lessen in 'de wis- en
natuurkundige, de staats- en de handelswetenschappen' in de 3e, 4e
en 5e klas. Vermoedelijk was hij in die jaren reeds werkzaam in de
apotheek van zijn oom, in ieder geval kon hij in januari 1871 met goed
gevolg het examen voor hulp-apotheker afleggen. Daarna werd hij zonder
verdere vooropleiding tot de academische examens in de wis- en
natuurkunde toegelaten. Hij zette zijn studie te Leeuwarden voort en
legde aan de Groningse universiteit slechts examen af. Na het
kandidaatsexamen (27 juni 1872, summa cum laude) en het doctoraal
examen (10 en 12 juni 1874), verdedigde hij op 29 juni 1875 magna cum
laude zijn dissertatie 
&lt;em&gt;Over de electrolyse van organische stoffen, in het bijzonder van
zuringzuur&lt;/em&gt;

(Leeuwarden, 1875). De proeven voor deze studie had hij verricht in het
laboratorium van de HBS. Na zijn promotie werd hij leraar, eerst aan de
middelbare school voor meisjes, na 1880 tevens aan het stedelijk
gymnasium.&lt;/p&gt;
&lt;p&gt;Op 16-7-1877 huwde hij met Hilda Lucia van den Berg, een
doktersdochter uit Tjalleberd. Het huwelijk bleef kinderloos, maar in
1883 namen zij een driejarig pleegkind Evertje de Lange onder hun hoede
dat op 20 oktober 1891 in Arnhem werd ingeschreven. In december van dat
jaar kreeg Bruinsma op zijn verzoek om gezondheidsredenen ontslag als
leraar. Terwijl zijn vrouw op 18 mei 1892 officieel uit Leeuwarden naar
Den Haag verhuisde, was hij al op 22 december 1891 naar Gorredijk
vertrokken, waar Frederica Johanna van Uildriks (geb. Groningen 1854),
een pionierster van de vrouwenemancipatie, zijn nieuwe gezellin werd.
Op 4 juni 1896 vestigden zij zich te Lochem.&lt;/p&gt;
&lt;p&gt;Bruinsma's familie was katholiek, maar de jonge Vitus kwam onder
invloed van Multatuli, brak met het geloof van zijn ouders en was
blijkens een brief uit 1874 toen al enige tijd met Multatuli bevriend.
In dat jaar schreef hij in de 
&lt;em&gt;Sneeker Courant&lt;/em&gt;

enige artikelen over 'Onderwijs, godsdienst en zedeleer' die
Multatuli's goedkeuring konden wegdragen. In 1879 werd hij gekozen
als bestuurslid van De Dageraad en tevens als redacteur van het
tijdschrift van die naam, maar hij bedankte voor deze functies.&lt;/p&gt;
&lt;p&gt;Actief zette hij zich in voor de verbreiding van wetenschappelijke
kennis, eens door hem 'een heilig doel' genoemd. Samen met zijn
tien jaar oudere broer, de medicus G.W. Bruinsma, arts te Steenbergen,
schreef hij boekjes waarin werd gewaarschuwd tegen door kwakzalvers
verkochte medicijnen, richtte hij in 1880 de Vereeniging tegen de
kwakzalverij op en redigeerde hij het orgaan van deze vereniging. In
1881 maakte hij zijn wetenschappelijke kennis bruikbaar voor de
praktijk in een 
&lt;em&gt;Leerboek der boter en kaasbereiding&lt;/em&gt;

(Groningen, 1881). Ook in zijn latere leven heeft hij veel
populair-wetenschappelijke publikaties laten verschijnen. In de
Friesche Maatschappij voor Landbouw speelde hij een rol.&lt;/p&gt;
&lt;p&gt;De maatschappelijke belangstelling die hij altijd al aan de dag had
gelegd bracht hem in de jaren '80 tijdens de grote crisis in de
landbouw en de veenderijen, tot politieke activiteit. Aanvankelijk
verwachtte hij veel van algemeen kiesrecht. Reeds in 1880 verscheen in
het 
&lt;em&gt;Friesch Volksblad&lt;/em&gt;

onder pseudoniem een serie artikelen over algemeen stemrecht, die
waarschijnlijk van zijn hand waren, in 1884 werd hij voorzitter van de
toen opgerichte afdeling Leeuwarden van de Bond voor Algemeen Kies- en
Stemrecht, in 1886 was hij kandidaat van deze groepen bij de
Kamerverkiezingen. In 1887, het jaar van de grondwetsherziening, werd
onder zijn leiding een Friesch Comit&amp;eacute; voor Algemeen Kies- en
Stemrecht opgericht, dat de Friese afdelingen wilde bundelen.&lt;/p&gt;
&lt;p&gt;In 1889 pleitte hij in lezingen, ook als brochure uitgegeven onder
de titel 
&lt;em&gt;Overtuigen en Opwekken&lt;/em&gt;

(Leeuwarden, 1889) voor een samengaan van alle democraten ter
verkrijging van algemeen kiesrecht. Tot deze democraten rekende hij
niet de linkse liberalen als Kerdijk: zij braken niet met de liberale
partij en zij organiseerden het volk niet. Wel rekende hij hiertoe de
Sociaal-Democratische Bond (SDB). De meeste socialisten toonden immers
door hun daden dat zij de wettige weg wilden 'en het geroep van een
enkelen partijgenoot dat op dien weg niets is te verkrijgen, maakt dit
niet ongedaan'. Vele tientallen jaren zou men nuttig kunnen
samenwerken aan hervormingen, voordat de wegen zich zouden scheiden,
meende Bruinsma. In deze geest werd in 1890 het Friesch Comit&amp;eacute;
voor Algemeen Kies- en Stemrecht omgezet in het Friesch Comit&amp;eacute; van
de Volkspartij, en traden naast andere arbeidersverenigingen, ook
sociaal-democratische afdelingen toe. De naam Friesch Comit&amp;eacute; van
de Volkspartij suggereert dat er een landelijke volkspartij zou zijn,
maar al werd de naam Volkspartij herhaaldelijk gebruikt, een landelijke
partij van die naam had nog geen organisatorische vorm gekregen.&lt;/p&gt;
&lt;p&gt;De Volkspartij steunde in juni 1891 de kandidatuur van Domela
Nieuwenhuis in Schoterland, maar de samenwerking van socialisten met
niet-socialisten was niet naar de wens van de Hollandse leiding van de
SDB. In september verklaarde de Centrale Raad van de SDB dat in het
isolement haar kracht lag, en het kerstcongres van de Bond sloot zich
hierbij aan. Terwijl Domela Nieuwenhuis en de zijnen de samenwerking
afwezen, ontwikkelden onder invloed van de slechte economische
toestanden in de landbouw en in de venen Bruinsma en de Volkspartij
zich in sociaal-democratische richting. Oorspronkelijk had de
Volkspartij slechts voor algemeen kiesrecht geijverd, maar
langzamerhand, zei Bruinsma in februari 1892, was zij overtuigd
geworden van de noodzaak van leerplicht, land-nationalisatie,
arbeidswetgeving en afschaffing van de accijnsen, velen pleitten ook
voor afschaffing van het privaat bezit. Toch achtte Bruinsma de tijd
nog niet rijp voor een nieuwe sociaal-democratische partij: eerst moest
er nog een poos 'sociaal-democratisch-anti-Domela
Nieuwenhuisiaansch' gewerkt worden.&lt;/p&gt;
&lt;p&gt;Terwijl verschillende afdelingen van de SDB volgens het besluit van
het congres braken met de Volkspartij, trad Bruinsma in de zomer van
1892 in zijn nieuwe woonplaats Gorredijk toe tot de SDB. Dit was niet
omdat hij 'in het ultra-rode milieu van Domela' was beland,
maar het was een regelrechte aanval op de koers die Domela de SDB wilde
laten varen. Het nieuwe SDB-lid bleef niet alleen lid, maar zelfs
voorzitter van de Volkspartij. In Gorredijk werkten socialisten en
volkspartijmensen met succes samen, zodat zij in de gemeenteraad van
Opsterland 5 van de 15 zetels bezetten. Na de verkiezingen van 1893
hadden zij met 8 man (onder wie Bruinsma) de meerderheid in de
raad.&lt;/p&gt;
&lt;p&gt;In Gorredijk zette Bruinsma zich in voor de bestrijding van de
werkloosheid door ontginning van heidevelden en uitgeveend land. Ook als
deze ontginning voor een particulier niet rendabel was, zou dat voor de
overheid wel het geval zijn, want die kon de uitgespaarde ondersteuning
voor de werklozen in rekening brengen. In Tilburg had de gemeente
daarvoor grond gekocht, maar een besluit hiertoe van de gemeente
Opsterland werd door Gedeputeerde Staten en minister niet
goedgekeurd.&lt;/p&gt;
&lt;p&gt;Bruinsma was nu lid van een revolutionaire partij, maar hoezeer het
recht op het gebruik van gewelddadige en onwettige middelen volgens hem
niet ontkend kon worden, deze middelen lagen buiten bereik en dus moest
men of werkeloos blijven of voorlopig slechts wettige middelen
gebruiken betoogde hij in 1893 in 
&lt;em&gt;De Sociale Gids.&lt;/em&gt;

Zou dit hem onwelgevallig geweest zijn? Nadat het congres van de SDB in
1893 deelneming aan de verkiezingen had afgewezen, wilden Bruinsma en
zijn medestanders dat de afdeling Gorredijk zich van de SDB zou
losmaken. Toen de afdeling dit afwees, bedankten zij voor het
lidmaatschap.&lt;/p&gt;
&lt;p&gt;Na de breuk met de SDB zette Bruinsma zijn streven naar een
Nederlandse Volkspartij met kracht voort en op 21 april 1895 kon hij te
Den Haag de oprichtingsvergadering voorzitten. Men hoopte op
aansluiting van de Bond voor Algemeen Kiesen Stemrecht, de Radicale
Bond, de Bond voor Landnationalisatie, de jonge SDAP en
werklieden-verenigingen. De SDAP wees samenwerking echter af. Begin
1896 was de Volkspartij nog veel groter dan de SDAP, maar bij de
verkiezingen van 1897 behaalde de laatste twee zetels en de Volkspartij
geen enkele. Bruinsma trok zich nu terug uit de politiek, teleurgesteld
dat zijn streven naar een brede constructieve samenwerking geen
weerklank vond. Zijn recept: 'zo min mogelijk afstooten, zich niet
zelf op de voorgrond plaatsen' werkte in de politiek niet.
'Meer en meer kom ik tot de overtuiging dat gebrek aan kennis en
domheid het grote kwaad is' schreef hij in 1896. In Lochem wijdden
Frederike en hij hun krachten aan popularisering van de wetenschap en
andere publicistische activiteiten. De laatste jaren van zijn leven kon
Bruinsma weinig meer doen. Hij overleed in 1916 in een ziekenhuis te
Rotterdam.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Zie het hierna genoemde werk van Van der Wal, 381-382 en
Bruinsma's rekest voor toelating tot de universiteit (Archief
Binnenlandse Zaken 5e afd. Exh. 28 februari 1871 nr. 27. ARA te
's-Gravenhage).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de genoemde publikaties zijn een aantal artikelen in 
&lt;em&gt;Vragen des Tijds&lt;/em&gt;

in de jaren '80 en '90 van belang.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B. Bymholt, 
&lt;em&gt;Geschiedenis der arbeidersbeweging in Nederland&lt;/em&gt;

(Amsterdam, 1894. Herdr. van de ed. 1894. Amsterdam, 1976); D.J.
Wansink, 
&lt;em&gt;Het socialisme op de tweesprong&lt;/em&gt;

(Haarlem, 1939). Proefschrift Utrecht; 
&lt;em&gt;Brieven van Multatuli aan mr. Carel Vosmaer, R.J A. Kallenberg van
den Bosch en dr. Vitus Bruinsma.&lt;/em&gt;

Uitg. door Julius Pee (Brussel [enz.], 1942); A.F. Mellink, 'Een
poging tot democratische coalitievorming : de Nederlandse
kiesrechtbeweging als Volkspartij (1886-1891)', in 
&lt;em&gt;Tijdschrift voor Geschiedenis&lt;/em&gt;

81 (1968) 174-195; idem, 'Het politiek debuut van Mr. P.J.
Troelstra (1891-1897)', 
&lt;em&gt;ibidem&lt;/em&gt;

83 (1970) 38-58; van zeer veel belang is T. van der Wal, 
&lt;em&gt;Op zoek naar een nieuwe vrijheid. Een kwart eeuw arbeidersbeweging
in Friesland (1870-1895).&lt;/em&gt;

(Leiden, 1972). Proefschrift Leiden ; A.F. Mellink, 'Vitus
Bruinsma, pionier van het socialisme in Friesland', in 
&lt;em&gt;Jaarboek voor de geschiedenis van socialisme en arbeidersbeweging in
Nederland 1976,&lt;/em&gt;

140-156.&lt;/p&gt;
&lt;p&gt;J.J. Woltjer&lt;/p&gt; 
&lt;dtml-var bwn_footer&gt;</text>
  </biography>
</biodes>

