<biodes version="1.0">
  <fileDesc>
    <title>Andel, Martinus Antonie van (1878-1941)</title>
    <ref target="http://resources.huygens.knaw.nl/bwn1880-2000/lemmata/bwn1/andel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">andel</idno>
    <persName><name type="geslachtsnaam">Andel</name>, Martinus Antonie van</persName>
    <sex value="1"/>
    <event type="birth" when="1878"/>
    <event type="death" when="1941"/>
    <state type="occupation">medicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Andel, Martinus Antonie van&lt;/strong&gt;, huisarts (Gorinchem 16-1-1878 - Gorinchem 5-6-1941).

Zoon van Arnoldus Gijsbertus Wilhelmus van Andel, graanhandelaar, en
Eva Engelina Belzer. Gehuwd sinds 20-6-1907 met Agatha Brevee. Uit dit
huwelijk werden 1 dochter en 2 zoons geboren. 



&lt;/p&gt;
&lt;p&gt;Vernoemd naar zijn grootvader, die huisarts in Andel was, groeide
Martinus van Andel op in Gorinchem. Hij bezocht daar het gymnasium en
ging op achttienjarige leeftijd medicijnen studeren in Utrecht. Na zijn
bevordering tot arts in 1903 was hij gedurende een jaar assistent op de
afdeling heelkunde bij prof. A. Narath.&lt;/p&gt;
&lt;p&gt;In 1905 vestigde hij zich als huisarts te Gorinchem. In 1914 betrok
hij het uit 1671 daterende huis 'In de Granaetappel' aan de
Grote Markt waarin hij tot zijn dood heeft gewoond en praktijk heeft
uitgeoefend. In het besloten stadje met een rijk verleden, waar op het
omringende platteland de volksgeneeskunst nog leefde en op marktdagen
talloze kwakzalvers hun middelen aan de man brachten, opende zich voor
Van Andel een veld van onderzoek, waarvan zijn publikaties getuigen. Op
18 juni 1909 verdedigde Van Andel als eerste promovendus van prof. E.C.
van Leersum te Leiden met lof zijn proefschrift getiteld 
&lt;em&gt;Volksgeneeskunst in Nederland.&lt;/em&gt;

Uit dit geschrift blijkt dat Van Andel zijn historisch onderzoek niet
uitsluitend in zijn naaste omgeving had verricht, maar dat hij
materiaal had verzameld in heel Nederland. Deze benadering van de
geschiedenis der geneeskunde was in die tijd ongewoon.&lt;/p&gt;
&lt;p&gt;Van Andel kwam bij het voortzetten van zijn zich steeds meer op het
verleden richtend onderzoek in contact met dr. J.G. de Lint, eveneens
huisarts te Gorinchem en de leraar klassieke letteren J. Lulofs. Dit
drietal vormde een kern waaromheen diverse medici-historici zich
verzamelden. In 1919 werd de eerste geneeskundig-geschiedkundige
bijeenkomst in Gorinchem georganiseerd, waarbij op het stadhuis werd
vergaderd met burgemeester F.G. Gaarland als gastheer. Sedertdien was
Gorinchem een gezochte plaats van bijeenkomst voor het in 1915
opgerichte Genootschap voor de Geschiedenis der Geneeskunde, Wiskunde
en Natuurwetenschappen (Gewina). Van Andel behoorde tot de meest trouwe
en actieve leden. Behalve bestuursfuncties binnen Gorinchem (zoals bij
het nut van het Algemeen, de Openbare Leeszaal, de Vereniging Oud
Gorinchem etc.) was Van Andel uit hoofde van zijn medisch-historische
werkzaamheid o.m. lid van de Leeuwenhoekcommissie der Koninklijke
Nederlandse Akademie van Wetenschappen en van de Societ&amp;eacute;
Internationale d'Histoire de la M&amp;eacute;decine.&lt;/p&gt;
&lt;p&gt;Van Andel was een warmvoelend en eerlijk mens. Hij was Nederlands
Hervormd van godsdienst en politiek liberaal. Hij was afkerig van
deftigdoenerij en leefde eenvoudig. Zijn bureau stond in de woonkamer
op de eerste verdieping van de 'In de Granaetappel', waar hij
werkte te midden van zijn gezin. Hij geloofde in internationale
samenwerking en de Duitse bezetting ervoer hij als een ontgoocheling.
De ziekte, die hem in het voorjaar van 1941 aangreep, voerde hem in
korte tijd naar de dood. Zijn kostbare bibliotheek werd geschonken aan
het Genootschap Gewina en bevindt zich sedertdien in het Rijksmuseum
voor de Geschiedenis der Natuurwetenschappen te Leiden.&lt;/p&gt;
&lt;p&gt;Van Andel benaderde de geschiedenis der geneeskunde niet als een
wetenschappelijk systeem, maar zoals hij zei, als een chaotisch produkt
van bij gewone mensen levende motieven en intenties voortkomend uit
'intu&amp;iuml;tie, ervaring, geloof, traditie en phantasie' (&lt;em&gt;Nederlands Tijdschrift voor Geneeskunde&lt;/em&gt;

23 (1941) 2704-2705.) Hij zag in gevelstenen, vroedvrouwenbordjes,
kwakzalversadvertenties, sprookjes, sagen en het oudhollandse toneel de
tekenen van dit boeiend proces. Zijn &amp;plusmn; 100 publikaties behandelen
het duistere, het miraculeuze, naast sociale en kunsthistorische
aspecten van het verleden. Van Andels werk heeft voor de kennis van de
Nederlandse folklore en de volksgenees- en heelkunde een grote
betekenis. Door zijn publikaties in 
&lt;em&gt;Janus,&lt;/em&gt;

destijds een leidinggevend tijdschrift op o.a. het gebied van de
geschiedenis der geneeskunde, heeft zijn werk ook in het buitenland
bekendheid gekregen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografie in het hieronder vermeld artikel van D.
Schoute.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. van Rijnberk, in 
&lt;em&gt;Bijdragen tot de Geschiedenis der Geneeskunde&lt;/em&gt;

21 (1941) 81; F.M.C. de Feijfer, 
&lt;em&gt;ibidem,&lt;/em&gt;

82-83; D. Schoute, in 
&lt;em&gt;Handelingen en Levensberichten van de Maatschappij der Nederlandsche
Letterkunde te Leiden 1941-1942, 38-45.&lt;/em&gt;
&lt;/p&gt;
&lt;p&gt;Mw. A.M. Luyendijk-Elshout&lt;/p&gt; 
&lt;dtml-var bwn_footer&gt;</text>
  </biography>
</biodes>

