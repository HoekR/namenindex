<biodes version="1.0">
  <fileDesc>
    <title>Janssen, Hendrikus Hubertus (1910-1982)</title>
    <ref target="http://resources.huygens.knaw.nl/bwn1880-2000/lemmata/bwn5/janssen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">janssen_5</idno>
    <persName><name type="geslachtsnaam">Janssen</name>, Hendrikus Hubertus</persName>
    <sex value="1"/>
    <event type="birth" when="1910"/>
    <event type="death" when="1982"/>
    <state type="occupation">classicus</state>
    <state type="occupation">bestuurder</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/janssenh.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Janssen, Hendrikus Hubertus&lt;/strong&gt;, classicus, staatssecretaris en bestuurder (Swalmen (L.) 7-9-1910 - Schijndel (N.Br.) 3-9-1982). 
Zoon van Johannes Hubertus Janssen, metselaar en aannemer, en
  Maria Catharina Aldegonda Pijpers. Gehuwd op 13-7-1936 met
  Hendrika Catharina Maria Kneepkens (1910-1998), maatschappelijk
  werkster. Uit dit huwelijk werden 4 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/janssenh.jpg' alt='afbeelding van Janssen, Hendrikus Hubertus'&gt;Harry Janssen groeide samen met zijn vier zusters op in een
    gezin waarvan de vader metselaar was en later een
    aannemersbedrijf en slagerij begon. De ouders besloten in 1923
    dat hun zoon aan het Bisschoppelijk College te Roermond de
    driejarige HBS zou volgen. Toen daar zijn opmerkelijk talent
    was vastgesteld, werden zijn ouders overgehaald hem te plaatsen
    op de tweede klas van het gymnasium van dezelfde school. Na het
    eindexamen in 1929 - met de hoogst behaalbare punten voor
    Latijn - ging hij, gestimuleerd door zijn leraren en met
    financi&amp;euml;le steun van het Bisschoppelijk College, klassieke
    talen studeren in Nijmegen. Op 17 mei 1933 legde hij cum laude
    het doctoraalexamen af.&lt;/p&gt;
&lt;p&gt;In 1933/1934 en van 1935 tot 1938 was Janssen leraar Latijn
    aan het Bisschoppelijk College in Roermond. Daarnaast werkte
    hij onder leiding van prof. J.C.F.H. Schrijnen aan zijn
    proefschrift 
    &lt;em&gt;Kultur und Sprache. Zur Geschichte der alten Kirche im
    Spiegel der Sprachentwicklung. Von Tertullian bis Cyprian&lt;/em&gt;

    . Het betrof een onderzoek naar de specifieke
    vroeg-christelijke terminologie, waarop hij op 4 april 1938 in
    Nijmegen promoveerde. Omdat Schrijnen kort daarvoor overleden
    was, fungeerde de latinist de jezu&amp;iuml;et A.H.P.A. Slijpen als
    promotor. Bij deze gelegenheid openbaarde zich in de oppositie
    op onaangename wijze - en ten nadele van de promovendus, aan
    wie aldus het predikaat cum laude ontging - het al langer
    levend verzet tegen een overheersende plaats van het
    christelijke Grieks en Latijn ten nadele van het klassieke.&lt;/p&gt;
&lt;p&gt;De leerstoel van Schrijnen werd na diens overlijden
    teruggebracht tot een lectoraat, dat reeds op 30 mei 1938 werd
    opgedragen aan Janssen, nog geen twee maanden na zijn promotie,
    omdat men hem in staat achtte het evenwicht tussen de twee
    richtingen te herstellen. Schrijnen had zelf graag gezien dat
    Christine A.E.M. Mohrmann hem zou opvolgen, maar door de
    oppositie van de Sint Radboudstichting, het toen nog door de
    Nederlandse bisschoppen gedomineerde bestuur van de
    universiteit, werd aan zijn wens - voorlopig - geen gevolg
    gegeven. In 1940, na het onverwachte overlijden van Slijpen,
    kreeg Janssen het ordinariaat in de Latijnse taal- en
    letterkunde, waardoor het Latijn in al zijn onderdelen weer in
    &amp;eacute;&amp;eacute;n hand kwam. Tot in 1946 doceerde hij ook Griekse
    taalkunde. In 1953 had de Sint Radboudstichting haar verzet
    tegen de benoeming van Mohrmann tot hoogleraar moeten staken,
    omdat zij intussen haar gezag in binnen- en buitenland had
    gevestigd. Het stichtingsbestuur aanvaardde daarop de door
    Janssen al jaren bepleite opsplitsing van zijn leeropdracht ten
    gunste van Mohrman, waardoor voor haar het professoraat in het
    oudchristelijk Latijn mogelijk werd.&lt;/p&gt;
&lt;p&gt;De kern van een academische leeropdracht zag Janssen in het
    doceren. Onderzoek achtte hij het vruchtbaarst als het in
    dienst werd gesteld van het onderwijs. Zijn tweedelige 
    &lt;em&gt;Historische grammatica van het Latijn&lt;/em&gt;

    uit 1952 en 1957 alsook zijn in 1956 verschenen 
    &lt;em&gt;Latijnse Letterkunde&lt;/em&gt;

    schreef hij vooral ten dienste van aankomende latinisten. In
    zijn colleges streefde hij naar een heldere en zakelijke
    probleemstelling en werd de leerstof op streng methodische
    wijze behandeld. Dit eiste hij ook van zijn studenten in hun
    scripties en van zijn zeventien promovendi in hun dissertaties.
    Hij begeleidde zijn studenten zorgzaam, oordeelde mild, gaf
    raad en stimuleerde hen tijdens zijn drukbezochte spreekuur aan
    huis.&lt;/p&gt;
&lt;p&gt;Janssens internationale wetenschappelijke erkenning als
    latinist en semanticus blijkt uit zijn lidmaatschap van de
    Soci&amp;eacute;t&amp;eacute; des &amp;eacute;tudes latines te Parijs en van de
    internationale commissie voor de 
    &lt;em&gt;Thesaurus Linguae Latinae&lt;/em&gt;

    te M&amp;uuml;nchen; van 1945 tot 1965 was hij redacteur van het
    tijdschrift 
    &lt;em&gt;Neophilologus&lt;/em&gt;

    . Hij bekleedde verschillende functies in het Nederlands
    Klassiek Verbond; van 1964 tot 1968 was hij voorzitter.&lt;/p&gt;
&lt;p&gt;Aan de Nijmeegse universiteit trad Janssen van 1940 tot 1946
    op als secretaris van de Letterenfaculteit. Om zijn integriteit
    werd hij na de bevrijding voorzitter van de Nijmeegse
    adviescommissie tot zuivering van het gemeentepersoneel. Van
    1946 tot in 1955 - met uitzondering van zijn rectoraat in
    1949/1950 - bekleedde hij de in de toenmalige
    universiteitsstructuur centrale functie van secretaris van de
    academische senaat. Als universiteitsbestuurder gaf hij blijk
    van een groot talent om tegenstellingen te overbruggen en
    discussie op tactische wijze te ontdoen van persoonlijke
    elementen.&lt;/p&gt;
&lt;p&gt;Zijn langdurig secretariaat bracht Janssen steeds meer in
    landelijke bestuurlijke en organisatorische functies. Zo was
    hij sedert 1948 lid en van 1965 tot 1967 ondervoorzitter van de
    Onderwijsraad. Van 1950 tot 1960 was hij bestuurslid en van
    1960 tot 1962 vice-voorzitter van de Nederlandse Organisatie
    voor Zuiver-Wetenschappelijk Onderzoek. Van 1963 tot 1975 had
    hij zitting in de Raad voor het Zuiver-Wetenschappelijk
    Onderzoek. In onder meer 
    &lt;em&gt;Universiteit en Hogeschool&lt;/em&gt;

    , waarvan hij jarenlang redacteur was, bepleitte hij om
    wetenschappelijke en financi&amp;euml;le redenen herhaaldelijk
    interuniversitaire samenwerking.&lt;/p&gt;
&lt;p&gt;Janssens bestuurlijke taken bleken een nieuwe fase in zijn
    loopbaan in te leiden. Toen de staatssecretaris van Onderwijs,
    Kunsten en Wetenschappen in het kabinet-De Quay, G.C.
    Stubenrouch, in april 1962 plotseling overleed, werd Janssen
    zijn opvolger. Hij gaf daarmee toe aan het dringende verzoek
    van minister J.M.L.Th. Cals, die op korte termijn iemand nodig
    had die was ingewerkt in de materie van het hoger onderwijs.
    Van 1 juni 1962 tot het aftreden van het kabinet op 24 juli
    1963, vervulde hij de functie van staatssecretaris. Janssen
    maakte zijn entree in de Tweede Kamer toen daar de zogenoemde
    Mammoetwet, die het voortgezet onderwijs regelde, werd
    aangenomen. Op 6 en 12 februari 1963 verdedigde hij dit
    wetsontwerp in de Eerste Kamer, waarbij hij onder meer wees op
    de garanties die deze wet bood voor het gymnasium. Het
    politieke ambacht lag hem overigens niet; het onderwijs achtte
    hij niet zozeer een onderwerp voor partijpolitiek als wel een
    zaak van algemeen belang. Na zijn aftreden hervatte Janssen,
    volgens afspraak, zijn taak als hoogleraar aan de Nijmeegse
    universiteit.&lt;/p&gt;
&lt;p&gt;In januari 1967 wijzigde Janssens loopbaan zich definitief,
    toen hij voorzitter werd van de Academische Raad. Hij nam
    afscheid als hoogleraar en verhuisde van Nijmegen naar Den
    Haag. Zijn motief om deze functie te aanvaarden was vorm en
    inhoud te geven aan de door hem voordien al zo vaak bepleite
    noodzakelijke samenwerking van de academische instellingen.
    Aangezien de universitaire bestuurders hieraan met weinig
    enthousiasme medewerking verleenden en de Raad, als
    adviesorgaan van de regering, geen bindende bevoegdheden bezat,
    werd het Janssens taak de instellingen voor wetenschappelijk
    onderwijs te overtuigen van de noodzaak vrijwillig hun
    autonomie gedeeltelijk te offeren aan samenwerking. Daarbij was
    hem er veel aan gelegen bij de instellingen de indruk te
    vermijden dat zij door de Raad zouden worden overheerst. Het
    lag niet in zijn karakter door het uitoefenen van persoonlijke
    druk de doelstellingen van de Raad te verwezenlijken, overtuigd
    als hij was van de uiteindelijke overwinning van redelijkheid
    en solidariteit.&lt;/p&gt;
&lt;p&gt;Twee jaren na Janssens aantreden als voorzitter bereikte de
    revolte tegen 'het systeem' in de universitaire wereld -
    gericht op democratisering en verbetering van het onderwijs -
    haar hoogtepunt. Het moeten voor hem, die elke vorm van
    polarisering afwees, zware tijden zijn geweest. Op grond van de
    Wet op de Universitaire Bestuurshervorming van 1970 werd de
    Raad democratisch van karakter. Dit maakte een nieuw reglement
    noodzakelijk, dat onder Janssens leiding tot stand kwam en
    medio 1973 in werking trad. In 1974 was hij ernstig en
    langdurig ziek, maar hij herstelde. Begin januari 1975 legde
    hij - na twee ambtsperiodes te hebben vervuld - het
    voorzitterschap neer.&lt;/p&gt;
&lt;p&gt;Na zijn afscheid ging Janssen wonen in zijn verbouwde
    boerderij te Schijndel, centraal gelegen voor zijn kinderen.
    Bij gelegenheid hield hij nog lezingen voor het Nederlands
    Klassiek Verbond, bij voorkeur over de Romeinse dichter
    Lucretius en diens magnum opus 
    &lt;em&gt;De Rerum Natura&lt;/em&gt;

    , waaraan hij ook zijn afscheidsrede had gewijd. Hij deed - zo
    lang hij kon en met veel plezier - het werk in hof en tuin en
    overleed op bijna 72-jarige leeftijd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties en artikelen in
    verschillende tijdschriften o.a.: 
    &lt;em&gt;Semantische opmerkingen over het oud-christelijke Latijn&lt;/em&gt;

    [Openbare les] (Nijmegen 1938); 
    &lt;em&gt;De kenmerken der Romeinsche dichtertaal&lt;/em&gt;

    [Inaugurele rede] (Nijmegen 1941). In een Italiaanse vertaling
    gepubliceerd onder de titel 'Le caratteristiche della lingua
    poetica romana', in 
    &lt;em&gt;La lingua poetica latina&lt;/em&gt;

    . Onder red. van A. Lunelli (Bologna 1974) 69-130.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. Bannier, in 
  &lt;em&gt;Jaarboek [van de] Nederlandse Organisatie voor
  Zuiver-Wetenschappelijk Onderzoek 1982&lt;/em&gt;

  ('s-Gravenhage 1982) 5-7; J.H. Brouwers, in 
  &lt;em&gt;Jaarverslag 1982 [van de] Katholieke Universiteit Nijmegen
  1982&lt;/em&gt;

  (Nijmegen 1982) 113-116; A.A.R. Bastiaensen, 'Schrijnen -
  Mohrmann. Samenwerking en uitgestelde opvolging', in L.J. Engels
  [e.a.], 
  &lt;em&gt;In memoriam Christinae Mohrmann. Cuius anima in pace&lt;/em&gt;

  (Nijmegen 1989) 29-44; Albert E. Kersten, 
  &lt;em&gt;Een organisatie van en voor onderzoekers. De Nederlandse
  Organisatie voor Zuiver-Wetenschappelijk Onderzoek (Z.W.O.)
  1947-1988&lt;/em&gt;

  (Assen 1996).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Albert E. Kersten, 
  &lt;em&gt;Een organisatie van en voor onderzoekers. De Nederlandse
  organisatie voor Zuiver-Wetenschappelijk Onderzoek (Z.W.O.)
  1947-1988&lt;/em&gt;

  (Assen 1996) 76.&lt;/p&gt;
&lt;p&gt;C.A.A. Linssen&lt;/p&gt; 
&lt;dtml-var bwn_footer&gt;</text>
  </biography>
</biodes>

