<biodes version="1.0">
  <fileDesc>
    <title>Ringers, Johannes Aleidis (1885-1965)</title>
    <ref target="http://resources.huygens.knaw.nl/bwn1880-2000/lemmata/bwn1/ringers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ringers</idno>
    <persName><name type="geslachtsnaam">Ringers</name>, Johannes Aleidis</persName>
    <sex value="1"/>
    <event type="birth" when="1885"/>
    <event type="death" when="1965"/>
    <state type="occupation">waterbouwkundige</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/RINGERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ringers, Johannes Aleidis&lt;/strong&gt;, civiel ingenieur en minister (Alkmaar 2-1-1885 - 's-Gravenhage 6-5-1965).

Zoon van Frederik Hendrik Ringers, aannemer, en Elisabeth Volten.
Gehuwd sinds 22-3-1912 met Clasina Mann. Uit dit huwelijk werden 4
zoons en 1 dochter geboren.



&lt;img src=&amp;quot;images/RINGERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ringers, Johannes Aleidis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Ringers bezocht de lagere school en de HBS in zijn vaderstad en
behaalde vervolgens reeds in 1906 met lof het diploma van
civiel-ingenieur aan de Technische Hogeschool te Delft. Daarop trad hij
in dienst van Rijkswaterstaat en werkte in het arrondissement Goes bij
Hansweert. In 1916 vroeg en verkreeg hij verlof voor een verblijf op
Java, om daar als eerstaanwezend ingenieur te werken voor de
Nederlandsch-Indische Spoorwegmaatschappij. Na vier jaar in Nederland
teruggekeerd, werkte Ringers aan de kanalisering in West-Friesland,
waartoe een technisch-economisch rapport door hem werd opgesteld
(1922), verder aan de bouw van de grote Noordersluis te IJmuiden, welk
werk hij zelf beschouwde als zijn grootste technische prestatie en
vervolgens aan de Zuiderzeewerken in de functie van directeur en
hoofduitvoerder van de Maatschappij tot uitvoering van deze werken
(1928). In 1930 keerde hij terug tot zijn oude liefde op het hoogst
daar bereikbare peil: directeur-generaal van de Rijkswaterstaat. In
1935 verbond hij zich opnieuw aan de Nederlandsch-Indische
Spoorwegmaatschappij, nu als lid van haar Raad van Beheer met zetel te
's-Gravenhage. In deze tijd van zijn leven bekleedde Ringers ook
verschillende honoraire functies. Zo was hij vice-voorzitter van het
Waterbouwkundig Laboratorium te Delft, voorzitter van de Vereniging van
Delftsche Ingenieurs, ondervoorzitter van het Koninklijk Instituut van
Ingenieurs (waarvan hij in 1955 erelid zou worden), lid van de
Rijkscommissie voor Drinkwatervoorziening, voorzitter van de
Nederlandsche Delegatie bij de Internationale Vereeniging voor
Scheepvaart-congressen en lid van de Vaste Commissie voor de
Havenpolitiek van de Economische Raad. Dat intussen Ringers'
verdiensten niet uitsluitend op organisatorisch of technisch terrein
gelegen waren, bleek uit de eerbewijzen die hij van wetenschappelijke
zijde ontving: de gouden Conrad-medaille in 1927, eredoctoraten van de
Technische Hogeschool te Delft (1930) en te Dantzig (1932), evenals
benoemingen tot lid van een aantal geleerde genootschappen.&lt;/p&gt;
&lt;p&gt;De oorlog betekende ook voor Ringers de grote cesuur in zijn al zo
veelvormige loopbaan. Reeds voor de Duitse inval werd hem door de
minister van Defensie verzocht maatregelen voor te bereiden voor het
geval vijandelijke actie onze waterbouwkundige kunstwerken zou
beschadigen. De toen op zijn raad genomen voorzorgen bleken
doeltreffend. Reeds op 30 mei 1940 waren ook alle ge&amp;iuml;nundeerde
gebieden droog. Generaal Winkelman benoemde hem op 21 mei tot
Regeeringscommisaris voor den Wederopbouw, een functie die op 23
december 1940 werd omgedoopt in Algemeen Gemachtigde voor den
Wederopbouw en voor de Bouwnijverheid in het bezette Nederlandsche
gebied. Op zijn advies werden binnen enkele dagen de nodige besluiten
genomen, om in Rotterdam alle gronden met verwoeste opstallen te
onteigenen, waardoor onmiddellijk over het puin en de gronden kon
worden beschikt en de eerste aanzet voor de wederopbouw van deze zware
geschonden stad met voortvarendheid ter hand kon worden genomen.
Rotterdam heeft hem daarom in 1963 als 'vader van de de
wederopbouw' ge&amp;euml;erd met een plaquette in het
Stadstimmerhuis.&lt;/p&gt;
&lt;p&gt;Ringers had in het begin van de bezetting contact gekregen met de
bankier E.E. Menten die spionage-activiteiten bedreef, speelde een rol
binnen het in 1942 opgerichte Grootburgercomit&amp;eacute; en daarna tot zijn
arrestatie in het Nationaal Comit&amp;eacute; dat zich o.a. ten doel stelde
het gezagsvacu&amp;uuml;m na de oorlog op te vullen en meende over goede
contacten met de Nederlandse regering in Londen te beschikken. Op een
inspectiereis als algemeen gevolmachtigde van de wederopbouw en de
bouwnijverheid werd hij door verraad op 1 april 1943 door de SD
gearresteerd tijdens massale arrestaties die J. Schreieder, hoofd van
Referat IV E van de Sicherheitspolizei, gelast had tegen de
groep-Vorrink en het Nationaal Comit&amp;eacute; in het kader van het z.g.
Englandspiel. Eerst bracht Ringers ongeveer zeveneneenhalve maand door
in de gevangenis te Scheveningen waar hij zijn werk zelfs nog ten dele
voortzette en bijvoorbeeld met primitieve hulpmiddelen een plan voor de
stadsverwarming van Rotterdam ontwierp. Daarna volgden vier maanden in
het concentratiekamp te Vught, drie weken als gijzelaar in St.
Michielsgestel en ten slotte tot mei 1945 opsluiting in het
concentratiekamp Sachsenhausen in Duitsland. Hij kon dit verblijf
ongebroken, al misschien niet geheel ongedeerd, te boven komen door
zijn bijzonder sterke geest en grote levensmoed.&lt;/p&gt;
&lt;p&gt;Een maand later werd hij als partijloos minister van Openbare Werken
(en sedert 16 augustus 1945 ook als minister van Wederopbouw) opgenomen
in het kabinet-Schermerhrn-Drees als hoedanig hij op 3 juli 1946
overging in het eerste kabinet-Beel. De inspirerende figuur van Ringers
slaagde er toen weder in de nodige teamgeest te kweken om het moeizame
werk van de wederopbouw betrekkelijk voorspoedig te doen verlopen. Doch
als oud-Indischman kon hij zich niet verenigen met het beleid jegens
Indonesi&amp;euml;, weshalve hij op 30 oktober 1946 ontslag vroeg, hetwelk
hem op 15 november werd verleend.&lt;/p&gt;
&lt;p&gt;Daarna trad Ringers nog op als raadgevend ingenieur, onder meer in
het voorjaar 1947 voor de Engelse regering na de grote watersnood die
daar het gebied van de Trent had geteisterd en na de over-stromingsramp
in Nederland van 1953 als lid van de Delta-commissie, die het Deltaplan
ontwierp, terwijl de Bataafse Petroleum Maatschappij in die periode van
zijn waterbouwkundige adviezen profiteerde. Hij maakte als zodanig
grote reizen in Amerika en Azi&amp;euml;. Tegen het einde van zijn loopbaan
omschreef hij zijn rol in het leven als die van een man, die zelf niets
deed, maar de weg wees. Daarin lag ongetwijfeld een groot element van
zelfonderschatting van deze man van fabelachtige werkkracht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Naast verschillende tijdschriftartikelen in 
&lt;em&gt;De Ingenieur&lt;/em&gt;

verder 
&lt;em&gt;Galand en de betekenis van zijn werk voor Rotterdam&lt;/em&gt;

(Rotterdam, 1953). Roterodamum: 10.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.C.D. de Graeff en A.G. Maris, in 
&lt;em&gt;De Ingenieur 11&lt;/em&gt;

(1965) A367-A369; Z.Y. van der Meer, in 
&lt;em&gt;Rotterdams Jaarboekje&lt;/em&gt;

7e reeks 4 (1966) 276-278; H.G. van Beusekom, 'Onze
woningbouw-ministers: II dr.ir. J.A. Ringers', in 
&lt;em&gt;Cobouw. Centraal orgaan van de bouwwereld,&lt;/em&gt;

3 juli 1970; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1975) VI, passim; W. Drees, 'Van politiek
convent tot Nederlands Comit&amp;eacute;' in 
&lt;em&gt;Onderdrukking en verzet.&lt;/em&gt;

[Onder redactie van J.J. van Bolhuis e.a.] (Arnhem [enz., c 1947]) II,
113.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Tessel Pollmann, &lt;i&gt;Van Waterstaat tot Wederopbouw. Het leven van dr.ir. J.A. Ringers (1885-1965)&lt;/i&gt; (Amsterdam 2006) afbeelding tegenover pagina 256 [Foto: Franz Ziegler].
&lt;/p&gt;

&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

