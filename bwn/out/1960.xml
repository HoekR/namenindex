<biodes version="1.0">
  <fileDesc>
    <title>Waals [jr.], Johannes Diderik van der (1873-1971)</title>
    <ref target="http://resources.huygens.knaw.nl/bwn1880-2000/lemmata/bwn1/waalsjr"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waalsjr</idno>
    <persName><name type="geslachtsnaam">Waals [jr.]</name>, Johannes Diderik van der</persName>
    <sex value="1"/>
    <event type="birth" when="1873"/>
    <event type="death" when="1971"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WAALSJDJR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waals [jr.], Johannes Diderik van der&lt;/strong&gt;, hoogleraar in de theoretische natuurkunde ('s-Gravenhage 7-8-1873 - Amsterdam 8-5-1971).

Zoon van Johannes Diderik van der Waals, hoogleraar in de theoretische
natuurkunde, en Anna Magdalena Smit. Gehuwd op 14-1-1902 met Jennigje
Hendrika Jacoba Jonker. Uit dit huwelijk werden 2 dochters en 3 zoons
geboren.

&lt;img src=&amp;quot;images/WAALSJDJR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waals [jr.], Johannes Diderik van der&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van der Waals jr. werd geboren in hetzelfde jaar waarin zijn vader
promoveerde op het beroemde proefschrift over de toestandsvergelijking.
Na het doorlopen van het Stedelijk Gymnasium te Amsterdam studeerde hij
wis- en natuurkunde aan de Universiteit aldaar. Hij deed op 15 februari
1895 kandidaatsexamen. Het wetenschappelijk werk van Van der Waals
begon in 1896. De eerste jaren publiceerde hij vooral over statistica
en stralingstheorie. Ondertussen deed hij op 16 maart 1898 zijn
doctoraal examen. Hij promoveerde 21 december 1900 op een dissertatie
getiteld 
&lt;em&gt;Statistische behandeling der stralingsverschijnselen&lt;/em&gt;

(Amsterdam, 1900). In zijn eerste stelling poneerde hij 'De
entropie-wet is een waarschijnlijkheids-wet.' Ook in enkele andere
stellingen, met name over de oorsprong der krachten die moleculen op
elkander uitoefenen, gaf hij blijk van een vooruitziende blik.&lt;/p&gt;
&lt;p&gt;Van 1898 tot 1900 was Van der Waals assistent bij prof. R. Sissingh,
van 1900 tot 1901 leraar wiskunde aan de 1e gem. HBS met 5-jarige
cursus te Amsterdam. In 1903 volgde een privaatdocentschap in de
kinetische gastheorie aan de Universiteit van Amsterdam; zijn openbare
les heette 
&lt;em&gt;Statistische natuurbeschouwing&lt;/em&gt;

([S.1.], 1903). Nog in hetzelfde jaar werd hij benoemd tot hoogleraar
in de theoretische natuurkunde aan de Rijksuniversiteit te Groningen.
Zijn inaugurele rede handelde over 
&lt;em&gt;De hypothesen in de natuurkunde&lt;/em&gt;

(Groningen, 1903). Hij ging in op de opvattingen van Ostwald en
Boltzmann en de toen nog weinig bekende ensemble-theorie van Gibbs. Van
der Waals gebruikte de term 'schaar' als vertaling van ensemble
(in de statistische mechanica is een ensemble een fictief stelsel van
mechanische systemen zodanig geconstrueerd dat middelen over dit
stelsel het macroscopisch gedrag van een werkelijk systeem oplevert).
Opmerkelijk is ook zijn vroegtijdige bijdrage tot de verklaring van de
krachten, die werkzaam zijn tussen moleculen. Daartoe onderzocht hij de
gemiddelde wisselwerking van twee elektrische dipolen onderhevig aan
temperatuurbeweging. Het resultaat werd in 1908 gepubliceerd in een
mededeling aan de Koninklijke Akademie: hij vond een aantrekkende
kracht omgekeerd evenredig met de zevende macht van de afstand der
deeltjes.&lt;/p&gt;
&lt;p&gt;In dat jaar volgde hij als hoogleraar in de theoretische natuurkunde
zijn vader in Amsterdam op. In 1909 hield hij zijn intreerede 
&lt;em&gt;Over de vraag naar de meest fundamenteele wetten der natuur&lt;/em&gt;

(Groningen, 1909), waarin hij sterk aandringt op bezinning over de
begrippen van de natuurkunde. In 1916 volgde een serie artikelen over
de Brown-beweging (= de
&lt;em&gt;&lt;/em&gt;

toevalsbeweging van kleine bolletjes in een vloeistof). Hij gaf voorts
een interpretatie van de viscositeit van vloeistoffen op grond van een
kinetische theorie, d.w.z. uitgaande van de botsingen der deeltjes en
het statistische gedrag van hun bewegingen. Van der Waals werd in 1925
tot lid van de Koninklijke Nederlandse Akademie van Wetenschappen
benoemd. In 1926 schreef hij een samenvattend artikel over de
toestandsvergelijking in de eerste editie van het 
&lt;em&gt;Handbuch der Physik.&lt;/em&gt;

Inmiddels hield hij zich ook bezig met de grondslagen van de
quantumtheorie en van de relativiteitstheorie. In 1931, toen Van der
Waals rector-magnificus was, hield hij een diesrede, die wederom ging
over de betekenis van de fundamentele natuurkundige begrippen. Hij
wilde deze zo zuiver mogelijk houden en was overigens van mening dat
verkeerde interpretaties veelal vanzelf verdwijnen of althans weinig
invloed hebben op de ontwikkeling van de wetenschap. Hij aanvaardde wel
de esthetiek van een theorie als criterium. Nieuwe ontwikkelingen bezag
hij aanvankelijk met filosofische argwaan. Hij werd slechts
langzamerhand gewonnen voor de gezichtspunten van relativiteitstheorie
en quantummechanica, zoals blijkt uit zijn artikelen, redevoeringen en
publikaties in de serie 'Volksuniversiteitsbibliotheek'. De
wijsgerige opvattingen van Van der Waals stonden in verband met zijn
opinies over de grondslagen van de wetenschap. Hoewel hij begrip kon
opbrengen voor neo-positivistische en agnostische standpunten, meende
hij toch dat de problemen voor de natuurkundige begrijpelijker zijn bij
aanvaarden van een filosofisch realisme, zeer zeker in het
materi&amp;euml;le, maar liefst ook in het geestelijke vlak. Hij verdedigde
zijn standpunt in 
&lt;em&gt;De Gids&lt;/em&gt;

en 
&lt;em&gt;Onze Eeuw,&lt;/em&gt;

tijdschriften waarvan hij vele jaren redacteur was.&lt;/p&gt;
&lt;p&gt;De persoonlijkheid van Van der Waals werd gekenmerkt door een
combinatie van ironie, scepsis, scherpte en beminnelijke humor. Deze
eigenschappen waren direct duidelijk voor wie hem leerde kennen, onder
wie vele van zijn promovendi te rekenen zijn. Deze waren: H.C.
Schamhardt, G. van Rij, C. Dorsman, mej. A. Snethlage, J.W. Dekker,
D.H. Prins, R.O. Gibson, M.H. Lenssen, J.G.J. Scholte, mevr. C.A.M.
Michels-Veraart, M.M. Biedermann, L.A. van Wijk, H.J. van der Vliet,
J.N. Lier en L.P.G. Koning. Van der Waals vervulde in het openbare
leven verscheidene functies: hij was lid van de Huygens-commissie,
bestuurslid van het Genootschap ter Bevordering van de Natuur-, Genees-
en Heelkunde te Amsterdam en president-curator van het KNMI in De
Bilt.&lt;/p&gt;
&lt;p&gt;Van der Waals was zeer ge&amp;iuml;nteresseerd in problemen van taal en
litteratuur. Hij schreef in 
&lt;em&gt;De Gids&lt;/em&gt;

127 (1964) I, 346-353 'De Duke of Albany in King Lear'. Dit
artikel lag hem zeer na aan het hart. Hij bleef ook na zijn emeritaat
in 1943 actief en alert. Zijn leven lang zette hij junior achter zijn
naam, omdat zelfs de schijn van het accapareren van de roem van zijn
vader vermeden moest worden. Hij was een geregeld bezoeker van de
bijeenkomsten van de Koninklijke Akademie. Zo was hij nog kort voor
zijn dood aanwezig bij de uitreiking van de Lorentz-medaille aan G.E.
Uhlenbeck. In zijn dankwoord repte de prijswinnaar van de bijna een
eeuw oud zijnde wet van Van der Waals. Toen naar aanleiding hiervan
iemand opmerkte dat die wet en Van der Waals jr. even oud waren,
ontlokte dit aan hem de opmerking: 'Ja, dat was mijn
tweelingzusje.'&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: 'Zustand der gasf&amp;ouml;rmigen
und fl&amp;uuml;ssigen K&amp;ouml;rper', in 
&lt;em&gt;Handbuch der Physik&lt;/em&gt;

(Berlin, 1926-1929) X, 126-223; 
&lt;em&gt;Over den wereldaether&lt;/em&gt;

(Haarlem, 1921); 
&lt;em&gt;De relativiteitstheorie (&lt;/em&gt;

Haarlem, 1923); publikaties in 
&lt;em&gt;Verslagen van de Koninklijke Akademie van Wetenschappen,
Tijdschriften voor Wijsbegeerte, De Gids, Onze Eeuw&lt;/em&gt;

enz.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Michels, in 
&lt;em&gt;Nederlands Tijdschrift voor Natuurkunde&lt;/em&gt;

10 (1943) 237; S.R. de Groot, 
&lt;em&gt;ibidem&lt;/em&gt;

29 (1963) 225-226; idem, in 
&lt;em&gt;Jaarboek Koninklijke Nederlandse Akademie van Wetenschappen
1971,&lt;/em&gt;

105-106.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1585.
&lt;/p&gt;

&lt;p&gt;S.R. de Groot&lt;/p&gt; 
&lt;dtml-var bwn_footer&gt;</text>
  </biography>
</biodes>

