<biodes version="1.0">
  <fileDesc>
    <title>Koolhaas, Anthonie (1912-1992)</title>
    <ref target="http://resources.huygens.knaw.nl/bwn1880-2000/lemmata/bwn5/koolhaas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koolhaas</idno>
    <persName><name type="geslachtsnaam">Koolhaas</name>, Anthonie</persName>
    <sex value="1"/>
    <event type="birth" when="1912"/>
    <event type="death" when="1992"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/koolhaas.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koolhaas, Anthonie&lt;/strong&gt;, schrijver (Utrecht 16-11-1912 - Amsterdam 16-12-1992). Zoon van Teunis Koolhaas, controleur bij 's Rijks Munt en
  directeur Gemeentelijke Machinistenschool, en Trijntje de Boer.
  Gehuwd op 1 november 1940 met Selinde Pietertje Roosenburg (geb.
  1920). Uit dit huwelijk werden 2 zoons en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/koolhaas.jpg' alt='afbeelding van Koolhaas, Anthonie'&gt;Anton - Tom voor intimi - Koolhaas groeide op als jongste
    van vier kinderen in een remonstrants gezin in Utrecht. Zijn
    vader was een erg strenge man, die in hem geen enkel vertrouwen
    had. Evenmin vond de jongen steun bij zijn moeder, een vrouw
    die door panische angsten werd gekweld. Met zijn twee broers en
    zuster had hij weinig contact. Naar eigen zeggen was hij thuis
    een buitenbeentje en werd door dit isolement zijn verbeelding
    geprikkeld: 'Ik was wel gedwongen om in een fantasiewereld te
    kruipen. Als ik zondagsmiddags alleen thuis in de salon aan
    tafel zat, heb ik mij vaak waanzinnig gelukkig gevoeld met mijn
    eigen wereld' (De Moor, 
    &lt;em&gt;Koolhaas onder de mensen&lt;/em&gt;

    (Amsterdam 1978) 16). Al op zijn zevende jaar schreef hij een
    toneelstuk: een verradersdrama in een bos. Toen al schiep hij
    eerst een omgeving voor zijn emoties om daar vervolgens de
    geschikte personages bij te zoeken, een aanpak die zijn latere
    werk zou kenmerken.&lt;/p&gt;
&lt;p&gt;Na de lagere school bezocht Koolhaas de Utrechtse Rijks-HBS,
    een periode die hij doorbracht 'in een voortdurende staat van
    verdoving' (&lt;em&gt;ibidem&lt;/em&gt;, 17). Veelvuldig verliefd begon hij gedichten te schrijven,
    waaronder ook kolderieke versjes. Na de middelbare school
    volgde Koolhaas van 1931 tot 1935 een individueel
    studieprogramma aan de Rijksuniversiteit te Utrecht, gericht op
    de journalistiek, met onder meer literatuurgeschiedenis,
    strafrecht, sociologie, psychologie en diplomatieke
    geschiedenis.&lt;/p&gt;
&lt;p&gt;Als lid van studentenvereniging 'Unitas' zette Koolhaas het
    Utrechtsch Studenten-Tooneel op, regisseerde hij door hem
    ge&amp;iuml;ntroduceerde toneelstukken van H. von Kleist en A.
    Jarry, en bracht hij Shakespeares 
    &lt;em&gt;A midsummer night's dream&lt;/em&gt;

    als openluchtspel bij de vijver van het Wilhelminapark. Via het
    toneel raakte Koolhaas bevriend met de dichter en schrijver Leo
    Vroman en de schrijver A. Alberts. Volgens de laatstgenoemde
    gold hij als 'onbetwiste gangmaker' in het Utrechtse
    studentenleven. Kort voor zijn laatste tentamens woonde hij
    enige maanden in Londen. Daar leerde hij de fotograaf Arjaan
    van der Horst kennen, die hem als scenarioschrijver betrok bij
    zijn film 
    &lt;em&gt;Small fry&lt;/em&gt;, een natuurfilm over vissen. Zo raakte hij vertrouwd met het
    filmbedrijf.&lt;/p&gt;
&lt;p&gt;In 1935 begon Koolhaas als redacteur buitenland bij de 
    &lt;em&gt;Nieuwe Rotterdamsche Courant (NRC)&lt;/em&gt;, waartoe hij naar Rotterdam verhuisde. In deze krant
    publiceerde hij nog datzelfde jaar een eerste dierenverhaal,
    'De kater komt terug', en tot 1939 zouden er verscheidene
    volgen. Al in dit eerste verhaal valt het absurde, groteske
    taalgebruik op waarmee Koolhaas in zijn toneelregies van onder
    meer Jarry's 
    &lt;em&gt;Ubu roi&lt;/em&gt;

    vertrouwd was geraakt en dat in zijn boeken de toon
    medebepaalt. Daarnaast schreef hij over film en opende hij een
    jeugdrubriek, die de aanloop zou vormen naar zijn eerste boek.
    Hij schreef de tekst van 
    &lt;em&gt;Stiemer en Stalma. Een verhaal voor kinderen&lt;/em&gt;, waarbij Leo Vroman tekeningen maakte; het verhaal verscheen
    in 1937 in afleveringen in de 
    &lt;em&gt;NRC&lt;/em&gt;. Zijn omgeving zag hem in die jaren als een man met ongekende
    werklust. Ook zijn studentikoze spotzucht bleef niet
    onopgemerkt. Die deelde hij met zijn mederedacteur Tjomme
    Kingma Boltjes, en samen vormden zij een onafscheidelijk duo.
    Boltjes was zwaar morfinist en zou jaren later model staan voor
    de figuur van de neurochirurg Van Inge Liedaerd in Koolhaas'
    roman 
    &lt;em&gt;De nagel achter het behang&lt;/em&gt;.&lt;/p&gt;
&lt;p&gt;Al in 1935 leerde Koolhaas Selinde Roosenburg, zijn latere
    vrouw, kennen. Veertien jaar oud was deze Middelburgse
    architectendochter toen hij als vriend van Arjaan van der Horst
    en haar ouders op hun gemeenschappelijke zomerverblijf aan de
    Zeeuwse kust te gast was en met haar kennismaakte. Twee jaar
    later - en niet onmiddellijk, zoals de auteur zelf later nogal
    eens vertelde - raakten zij verliefd, en kort na het begin van
    de Duitse bezetting trouwden ze.&lt;/p&gt;
&lt;p&gt;Tijdens de Duitse bezetting bleef Koolhaas parttime werken
    bij de 
    &lt;em&gt;NRC&lt;/em&gt;. Als filmrecensent heeft hij in de oorlogsjaren meermalen de
    oren laten hangen naar de bezetter en diens opvattingen over
    het jodendom. In het bijzonder de prijzende bespreking
    (4-10-1941) van de fel antisemitische Duitse documentaire 
    &lt;em&gt;Der ewige Jude&lt;/em&gt;

    is hem zeer kwalijk genomen. Koolhaas' verontschuldiging na de
    bevrijding, dat hij terzelfder tijd bij de verzetsgroep Geheime
    Dienst Nederland zat en daardoor bijzonder kwetsbaar was, is
    van de hand gewezen, vooral ook omdat deze verzetsgroep pas
    geruime tijd na de plaatsing van de recensie werd
    opgericht.&lt;/p&gt;
&lt;p&gt;In 1946 verhuisde het gezin van Rotterdam naar Amsterdam,
    waar Koolhaas in dienst trad van het weekblad 
    &lt;em&gt;De Groene Amsterdammer&lt;/em&gt;. Koolhaas leverde vele bijdragen over film, toneel en ballet,
    en samen met de schrijver Simon Carmiggelt maakte hij zeven
    jaar lang 'De Kleine Krant', een wekelijkse satirische bijlage
    op de achterpagina van 
    &lt;em&gt;De Groene&lt;/em&gt;. Maar de pro-communistische koers van dit weekblad ging hem
    steeds meer tegenstaan, en in de zomer van 1952 nam hij
    ontslag. In deze naoorlogse jaren regisseerde Koolhaas ook zijn
    enige speelfilm, 
    &lt;em&gt;De dijk is dicht&lt;/em&gt;

    (1950).&lt;/p&gt;
&lt;p&gt;Enigszins tegen zijn voornemen - liever was hij in de
    jounalistiek gebleven, maar werk was moeilijk te krijgen -
    vertrok Koolhaas in 1952 met zijn gezin naar Djakarta om er
    leiding te geven aan de activiteiten van de Stichting Culturele
    Samenwerking (Sticusa). Terwijl zijn voorganger het accent had
    gelegd op de uitwisseling van de Nederlandse en de Indonesische
    culturen, breidde Koolhaas het Nederlandse aandeel uit tot de
    overdracht van de Europese cultuur in brede zin. Voor de auteur
    en zijn vrouw was het moeilijk wennen aan het gebruikelijke
    dienstbetoon van de Javaanse ondergeschikten. Koolhaas zelf
    vond het leven daar '&amp;eacute;&amp;eacute;n pot ellendig nat'.&lt;/p&gt;
&lt;p&gt;In 1955 keerde het gezin - intussen waren er drie kinderen -
    terug naar Nederland en vestigde het zich in Amsterdam. In een
    bovenwoning aan de Vondelstraat, waar hij tot zijn dood zou
    blijven wonen, schiep Koolhaas zijn literaire oeuvre. Aan het
    begin daarvan stond de bundel dierenverhalen, die door de
    uitgever Geert van Oorschot in 1956 werd uitgebracht onder de
    titel 
    &lt;em&gt;Poging tot instinct en andere dierenverhalen&lt;/em&gt;.&lt;/p&gt;
&lt;p&gt;Om zijn gezin te onderhouden aanvaardde Koolhaas nu een
    betrekking als reclamefilmer bij het Cinecentrum, maar hij vond
    dat werk beneden zijn niveau. Hij had veel liever scenario's
    geschreven, en kon bovendien maar moeilijk overweg met zijn
    collega's. Daarnaast was hij adviseur bij Polygoon-Profilti, en
    zondagsmiddags schreef hij zijn recensies over toneel en ballet
    voor 
    &lt;em&gt;Vrij Nederland&lt;/em&gt;. Toen in 1958 de Nederlandse Filmacademie werd opgericht, ging
    Koolhaas daar een dag per week lesgeven in scenarioschrijven,
    een terrein waarop hij inmiddels zijn sporen had verdiend. Zo
    schreef hij het scenario van onder meer de succesrijke
    documentaires 
    &lt;em&gt;Alleman&lt;/em&gt;

    (1963) en 
    &lt;em&gt;De stem van het water&lt;/em&gt;

    (1966) van regisseur Bert Haanstra.&lt;/p&gt;
&lt;p&gt;In 1968 werd Koolhaas directeur van de Filmacademie, een
    functie die hem als eenzelvige, moeilijk te benaderen man
    veelvuldig in conflict bracht met de jonge garde. Deze eiste
    overeenkomstig de tijdgeest van de jaren zestig voortdurend
    inspraak, wat Koolhaas deed verzuchten: 'Mijn enige wens is dan
    in diarree te veranderen en de kamer uit te stromen'. In zijn
    beleid toonde hij een voorkeur voor de opleiding tot
    documentair filmer, en dat bezorgde de Filmacademie een goede
    naam tot in het buitenland toe.&lt;/p&gt;
&lt;p&gt;Na de publicatie van 
    &lt;em&gt;Poging tot instinct&lt;/em&gt;

    volgden bijna jaarlijks boeken met dierenverhalen, die de
    auteur een grote naam en faam zouden bezorgen om het absurde
    taalgebruik, de humor van de dialoog en het vermogen zich in te
    leven in de situatie en het gedrag van dieren, vari&amp;euml;rend
    van mus tot varken. Tussen 1957 en 1967 verschenen zeven
    bundels, waarvan 
    &lt;em&gt;Er zit geen spek in de val&lt;/em&gt;

    bekroond werd met de Lucy B. en C.W. van der Hoogtprijs 1959 en
    
    &lt;em&gt;Gekke Witte&lt;/em&gt;

    met de prozaprijs van de gemeente Amsterdam 1961. Met het
    boekenweekgeschenk 1962, de novelle 
    &lt;em&gt;Een schot in de lucht&lt;/em&gt;, werd de auteur bij een groot publiek bekend.&lt;/p&gt;
&lt;p&gt;Als scenarioschrijver voor Haanstra's documentaire 
    &lt;em&gt;Bij de beesten af&lt;/em&gt;

    uit 1972 had Koolhaas zich zodanig verdiept in het gedrag van
    dieren, dat hij - naar eigen zeggen - de onbevangenheid
    kwijtraakte waarmee hij, eenvoudig door observatie, in zijn
    verhalen dieren als personages kon opvoeren. Vanaf 1971 begon
    de auteur dan ook aan een tweede reeks werken, waarin niet het
    dier maar de mens centraal staat. Sommige critici ontvingen
    deze romans met meer scepsis dan zijn dierenverhalen. Vooral de
    alwetende verteller wekte weerstand bij nogal wat kenners van
    literatuur door zijn emotionele betrokkenheid ten opzichte van
    zijn personages.&lt;/p&gt;
&lt;p&gt;Deze reeks 'mensenromans' werd in 1971 ingezet met 
    &lt;em&gt;De nagel achter het behang&lt;/em&gt;, drie jaar later door Bert Haanstra verfilmd onder de titel 
    &lt;em&gt;Dokter Pulder zaait papavers&lt;/em&gt;. Vervolgens publiceerde Koolhaas onder meer de roman waarmee
    hij zijn naam als romancier voorgoed zou vestigen: 
    &lt;em&gt;Vanwege een tere huid&lt;/em&gt;

    (1973). Daarvan verschenen tijdens zijn leven meer dan twintig
    drukken. Met 
    &lt;em&gt;De geluiden van de eerste dag&lt;/em&gt;

    uit 1975 en 
    &lt;em&gt;Tot waar zal ik je brengen?&lt;/em&gt;

    uit 1976 was het vooral deze roman die op algemene waardering
    mocht rekenen. Zij kwam onder meer tot uitdrukking in de
    toekenning van de Tollensprijs 1973 voor het hele oeuvre en de
    Multatuliprijs 1974 voor de roman zelf. In dit werk heeft de
    ondeelbaarheid van alle dierlijk en menselijk leven op een
    bijzondere wijze vorm gekregen: fantasiedieren spelen naast
    re&amp;euml;le menselijke personages in het verhaal een
    opmerkelijke rol. Inleven en m&amp;eacute;&amp;eacute;sterven met alle
    leven tot de dood erop volgt, zag Koolhaas als zijn
    belangrijkste thematiek.&lt;/p&gt;
&lt;p&gt;Koolhaas moest zijn literaire productie bevechten op een
    drukke dagelijkse praktijk, samengebald in enkele weken per
    jaar, tijdens de zomervakantie en de periode na Kerstmis. Die
    uitbarstingen van creativiteit en energie hadden als gevolg dat
    vooral de romans soms naar stijl of spelling slordigheden
    bevatten, waarover het nodige werd gezegd in de kritiek. De
    auteur legde deze aanmerkingen naast zich neer, maar was
    intussen wel zeer gevoelig voor de reacties op zijn werk. In
    1978 ging Koolhaas als directeur van de Filmacademie met
    pensioen, maar hij bleef actief als voorzitter van het
    productiefonds voor de Nederlandse film. Nu hij voor het
    schrijven meer tijd had, namen de slordigheden in zijn werk
    af.&lt;/p&gt;
&lt;p&gt;Aan de reeks van tien 'mensenromans' kwam in het begin van
    de jaren tachtig definitief een einde als gevolg van een
    hersenbloeding en een mislukte herniaoperatie. Kort daarvoor
    had Koolhaas het genre van het sprookje ge&amp;euml;nt op het
    dierenverhaal, zoals de bundel 
    &lt;em&gt;Raadpleeg de meerval&lt;/em&gt;

    uit 1980 laat zien. Zijn roman 
    &lt;em&gt;Een aanzienlijke vertraging&lt;/em&gt;

    uit 1981, een moderne variant op het thema van de Elckerlyc,
    was de laatste die hij schreef. Door zijn ziekte moest hij zich
    beperken tot kleiner werk, en dit bracht hem ertoe opnieuw het
    dierenverhaal ter hand te nemen. Zo ontstond in 1985 
    &lt;em&gt;Liefdes tredmolen en andere dierenverhalen&lt;/em&gt;, dat weer op algemene waardering mocht rekenen. In 1989
    ontving de auteur voor zijn hele oeuvre de Constantijn
    Huygensprijs van de Jan Campertstichting; in februari 1992
    volgde de P.C. Hooftprijs.&lt;/p&gt;
&lt;p&gt;De laatste jaren van zijn leven was Koolhaas zich bewust van
    zijn 'afstervend geheugen', zoals hij het zelf noemde, maar
    tegelijkertijd behield hij zijn aangeboren geestigheid. Zijn
    schrijven had hem altijd gelukkig gemaakt, en vanaf zijn
    Amsterdamse balkon bleef hij de dingen en de mensen gadeslaan.
    Hij stierf in het besef dat hij zijn leven 'klaar had geleefd'.
    Zo uitbundig en tot in details hij het proces van doodgaan van
    dier en mens had opgeroepen in zijn oeuvre, zo stil en kortaf
    was zijn eigen sterven. Zijn vrouw herinnerde zich: 'Vaak leek
    hij in gedachten al aan de overzijde. Op het ogenblik van zijn
    sterven draaiden zijn ogen weg, hij hapte drie keer naar lucht
    en hij was vertrokken'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A. Koolhaas in familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van Anton Koolhaas (tot 1989), in 
    &lt;em&gt;Jan Campertprijzen 1989&lt;/em&gt;

    ('s-Gravenhage 1989) 32-38. De titels van de films waaraan
    Koolhaas meewerkte: 
    &lt;em&gt;ibidem&lt;/em&gt;, 31. De dierenverhalen werden gebundeld in: A. Koolhaas, 
    &lt;em&gt;Alle dierenverhalen&lt;/em&gt;

    (Amsterdam 1990).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Publicaties over en interviews met A. Koolhaas,
  alsmede recensies van zijn werk (tot 1989), in 
  &lt;em&gt;Jan Campertprijzen 1989&lt;/em&gt;, 38-60. Verder: Willem Jan Otten, 'De vervoering van Anton
  Koolhaas' in 
  &lt;em&gt;Vrij Nederland&lt;/em&gt;, 20-9-1980; W. Bronzwaer, 'De humanisering van de
  vertelinstantie. Over Anton Koolhaas en Jacques Kruithof', in
  idem, 
  &lt;em&gt;De vrije ruimte&lt;/em&gt;

  (Baarn 1986) 85-101; 'A. Koolhaas 75 jaar', in 
  &lt;em&gt;Tirade&lt;/em&gt;

  31 (1987) 468-521; Adriaan Venema, 
  &lt;em&gt;Schrijvers, uitgevers en hun collaboratie&lt;/em&gt;. IIIa: 
  &lt;em&gt;De kleine collaboratie&lt;/em&gt;

  (Amsterdam 1990) 152-157; W. Bronzwaer, 'De dierenverhalen van
  Anton Koolhaas', in idem, 
  &lt;em&gt;Het eerste spoor. Opstellen over literatuur en moderniteit&lt;/em&gt;

  (Baarn 1991) 100-105, 148; Wam de Moor, 'Waar kom ik, als ik niet
  aankom? Koolhaas' verzamelde dierenverhalen', in 
  &lt;em&gt;Ons Erfdeel&lt;/em&gt;

  34 (1991) 696-710; Ernst van Alphen, 'Anton Koolhaas'
  dierenverhalen. Over totemistische lotsverbondenheid', in idem, 
  &lt;em&gt;De toekomst der herinnering. Essays over moderne Nederlandse
  literatuur&lt;/em&gt;

  (Amsterdam 1993) 30-40; 'Hommage aan A. Koolhaas', in 
  &lt;em&gt;Tirade&lt;/em&gt;

  37 (1993) 2-33; Wam de Moor, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1993-1994&lt;/em&gt;

  (Leiden 1995) 127-133; Bart van der Griendt, 'De dierlijke dood.
  Over het dierenoeuvre van Anton Koolhaas', in 
  &lt;em&gt;Icarus. Literair-cultureel tijdschrift&lt;/em&gt;

  3 (1995) 1 (mrt.) 12-16.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Tirade&lt;/em&gt;

  31 (1987) afl. 312: omslagfoto.&lt;/p&gt;
&lt;p&gt;W.A.M. de Moor&lt;/p&gt; 
&lt;dtml-var bwn_footer&gt;</text>
  </biography>
</biodes>

