<biodes version="1.0">
  <fileDesc>
    <title>Grinten, Jozef Hubertus Petrus Maria van der (1885-1932)</title>
    <ref target="http://resources.huygens.knaw.nl/bwn1880-2000/lemmata/bwn4/grinten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">grinten</idno>
    <persName><name type="geslachtsnaam">Grinten</name>, Jozef Hubertus Petrus Maria van der</persName>
    <sex value="1"/>
    <event type="birth" when="1885"/>
    <event type="death" when="1932"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/GRINTEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Grinten, Jozef Hubertus Petrus Maria van der&lt;/strong&gt;, hoogleraar in de rechtsgeleerdheid ('s-Hertogenbosch 1-3-1885 - Nijmegen 6-11-1932). Zoon van Arnoldus Hubertus van der Grinten, onderwijzer, en
  Christina Josephina Smits. Gehuwd op 5-11-1912 met Wilhelmina
  Franciska Maria Karthaus. Uit dit huwelijk werden 3 zoons en 6
  dochters geboren.
  
&lt;img src=&amp;quot;images/GRINTEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Grinten, Jozef Hubertus Petrus Maria van der&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jos van der Grinten was de jongste in een gezin met drie
    kinderen. Na het Stedelijk Gymnasium in Nijmegen ging hij, in
    navolging van zijn oudere broers, in 1903 rechten studeren aan
    de gemeentelijke Universiteit van Amsterdam. Daar ontpopte hij
    zich al snel als een van de begaafdste leerlingen van de
    hoogleraar staatsrecht, A.A.H. Struycken. Deze was sindsdien
    zijn grote voorbeeld. Op 2 oktober 1906 promoveerde hij op
    stellingen in de rechtswetenschappen en zes jaar later, op 14
    november 1912, wederom op stellingen, in de
    staatswetenschappen. De jonge doctor in de rechtsgeleerdheid
    begon zijn carri&amp;egrave;re in de administratieve sfeer. In 1909
    kreeg hij een aanstelling als adjunct-commies ter provinciale
    griffie van Gelderland. Het jaar daarop trad hij als
    commies-redacteur in dienst bij de gemeentesecretarie van
    Nijmegen. In deze stad werd Van der Grinten in september 1915,
    op dertigjarige leeftijd, benoemd tot gemeentesecretaris. De
    praktische werking van het recht, waarmee hij gedurende de acht
    jaar dat hij deze functie uitoefende, ervaring opdeed, zou zijn
    latere gedachtengoed sterk be&amp;iuml;nvloeden.&lt;/p&gt;
&lt;p&gt;In zijn tijd op de Nijmeegse gemeentesecretarie liet Van der
    Grinten zich kennen als een ijverige en nauwgezette ambtenaar.
    Onder zijn leiding werd de interne organisatie van het
    gemeentebestuur gemoderniseerd. Voorts behaalde Nijmegen vooral
    door zijn toedoen de overwinning in de stedenstrijd rondom de
    vestiging van de in 1923 gestichte Roomsch-Katholieke
    Universiteit. Zijn offici&amp;euml;le werkzaamheden combineerde hij
    met talrijke functies in het openbare leven. Zo was hij van
    1911 tot aan zijn dood secretaris - &amp;egrave;n ziel - van de
    Woningvereeniging Nijmegen, een organisatie die uiterst
    succesvol was in de verbetering van de volkshuisvesting. Als
    Rooms-katholiek intellectueel spande Van der Grinten zich,
    geheel in de geest van zijn tijd, volledig in voor de
    'verheffing' van het katholieke volksdeel, dat op zo vele
    terreinen nog een achterstand had in te lopen. Zo was hij in
    1920 medeoprichter van de R.K. Volksuniversiteit Nijmegen en
    ging hij hier later - ook toen hij reeds hoogleraar was -
    doceren. Verder vervulde hij, al vanaf de tijd dat hij
    gemeentesecretaris was, bestuursfuncties bij de Openbare
    Bibliotheek en het St. Canisius-Ziekenhuis en was hij curator
    van het Stedelijk Gymnasium te Nijmegen. Daarnaast vond Van der
    Grinten tijd voor het schrijven van een groot aantal - veelal
    korte - artikelen op het gebied van het administratief recht.
    Zij werden meestal gepubliceerd in het 
    &lt;em&gt;Weekblad voor den Nederlandschen Bond van
    Gemeente-Ambtenaren&lt;/em&gt;

    , een blad dat hij mede hielp redigeren. Ook was hij
    redactielid van de tijdschriften 
    &lt;em&gt;Themis&lt;/em&gt;

    en 
    &lt;em&gt;Studia Catholica&lt;/em&gt;

    .&lt;/p&gt;
&lt;p&gt;Hoewel Van der Grinten geen wetenschappelijke monografie op
    zijn naam had staan, werd hij in 1923 door zijn leermeester
    Struycken bij de Sint Radboudstichting - het stichtingbestuur
    van de Nijmeegse universiteit - onvoorwaardelijk aanbevolen als
    hoogleraar in het staats- en administratief recht. Hij zou het
    hem geschonken vertrouwen niet beschamen. Samen met E.J.J. van
    der Heijden, hoogleraar burgerlijk recht, handelsrecht en
    rechtsgeschiedenis, vormde hij het gezicht van de prille
    juridische faculteit. Evenals vele anderen was Van der Grinten
    overtuigd van de noodzaak het heersende 'tekort' aan katholieke
    rechtsgeleerden in Nederland op te heffen, en zijn
    hoogleraarschap bood hem de gelegenheid hiertoe een bijdrage te
    leveren. Aangezien het niveau van de Nijmeegse juristen naar
    zijn mening boven elke twijfel verheven moest zijn, was Van der
    Grinten een streng docent. Hij beheerste zijn vakgebied tot in
    de details en eiste van zijn leerlingen een gedegen kennis.
    Studenten die zich tijdens tentamens even verloren in een vage
    redenering, konden op een stevige uitbrander rekenen. 'Zijn
    grootste vijand was de vaagheid van het niet-nauwkeurig weten',
    aldus vriend en collega Van der Heijden. Ofschoon de omgang met
    studenten nooit hartelijk was en zijn colleges gortdroog waren
    - hij was geen begenadigd spreker -, was hij door zijn grote
    kennis van zaken een gezien docent.&lt;/p&gt;
&lt;p&gt;Tijdens zijn professoraat breidde Van der Grinten zijn reeks
    van nevenactiviteiten verder uit. Van 1923 tot aan zijn
    overlijden was hij haast onafgebroken secretaris van de Senaat
    van de Nijmeegse universiteit. In deze functie gaf hij blijk
    van groot diplomatiek talent, waardoor menig dreigend conflict
    tussen het hooglerarencorps en de bisschoppen - die qualitate
    qua zitting hadden in de Sint Radboud-Stichting - in de kiem
    werd gesmoord. Tevens was hij bestuurslid en van 1927 tot 1931
    voorzitter van de Rechtskundige Afdeeling van de Vereeniging
    tot het bevorderen van de beoefening der Wetenschap onder de
    Katholieken in Nederland, het latere Thijmgenootschap.&lt;/p&gt;
&lt;p&gt;De stroom publikaties die Van der Grinten het licht deed
    zien, werd intussen voortdurend breder. Van zijn hand
    verschenen vele brochures en preadviezen, alsmede talloze
    artikelen in verschillende tijdschriften. Hierin toonde hij
    zich deskundig op het gebied van de staatsleer, het volkenrecht
    en de geschiedenis, maar natuurlijk was Van der Grinten bij
    uitstek de specialist op het gebied van het administratief
    recht, of liever: het 'bestuursrecht', de term waaraan hij zelf
    de voorkeur gaf. In korte, heldere en goed beargumenteerde
    bijdragen zette hij, vaak in een strakke stijl, zijn gedachten
    uiteen over begrippen als 'bestuur', 'administratieve
    rechtspraak' en de 'onrechtmatige overheidsdaad'.&lt;/p&gt;
&lt;p&gt;Herhaaldelijk toonde Van der Grinten zich een voorstander
    van de gemeentelijke autonomie, die hij bedreigd zag door
    centraliserende tendensen in het bestuur van de provinciale en
    landelijke overheden. Een goed voorbeeld daarvan is zijn
    preadvies voor de Vereeniging van Nederlandsche Gemeenten,
    getiteld: 'Door welke middelen en langs welke wegen kan in den
    modernen staat de gewenschte zelfstandigheid der plaatselijke
    gemeenschappen zoo goed en zoo ruim mogelijk worden
    gehandhaafd?' (in 
    &lt;em&gt;Gemeentebestuur&lt;/em&gt;

    8 (1928) 229-277). Zijn belangrijkste argument vormde het
    beginsel van decentralisatie, dat in het Nederlandse
    staatsrecht zo'n centrale plaats inneemt. De invloed van
    Struycken is hierin duidelijk herkenbaar, evenals in Van der
    Grintens artikelen over tal van andere aspecten van het
    administratief recht. Mede daarom was hij de aangewezen man om
    in 1928 de tweede druk van Struyckens standaardwerk 
    &lt;em&gt;Het staatsrecht van het Koninkrijk der Nederlanden&lt;/em&gt;

    te bezorgen.&lt;/p&gt;
&lt;p&gt;Van der Grintens autoriteit op het gebied van het
    gemeenterecht vond landelijk erkenning. Zo klopten
    verschillende gemeenten die zich als gevolg van
    grenswijzigingsplannen van naburige grote gemeenten in hun
    bestaan voelden bedreigd - Voorburg en Rijswijk in 1926 en
    nogmaals in 1931, Heemstede in 1926 en &amp;AElig;ngwirden in 1932
    -, bij hem aan voor juridisch advies. Zijn 'memories' hadden
    meestal het beoogde effect. In de loop van de jaren twintig
    werd Van der Grinten tevens verzocht zitting te nemen in een
    aantal staatscommissies, zoals die tot herziening van de Lager
    Onderwijswet, die voor de havenbelangen van Rotterdam, die tot
    uitgifte van de Zuiderzeewerken en die voor de administratieve
    rechtspraak. Zijn in 1929 als brochure verschenen lezing 
    &lt;em&gt;Het wetsontwerp-Kan tot herziening der gemeentewet&lt;/em&gt;

    werd bij de behandeling van deze wetsherziening in dat zelfde
    jaar in beide Kamers der Staten Generaal bij herhaling
    geciteerd.&lt;/p&gt;
&lt;p&gt;Van der Grinten overleed op 47-jarige leeftijd aan een
    longontsteking. Zijn tijdgenoten konden zich echter niet aan de
    indruk onttrekken dat hij zich letterlijk had doodgewerkt. Aan
    een eigen, allesomvattend standaardwerk is Van der Grinten
    nooit toegekomen, ofschoon daartoe wel plannen bestonden. Zijn
    vroegtijdige dood en de vele activiteiten die hij buiten de
    wetenschappelijke wereld ontplooide, zijn daarvan de
    belangrijkste oorzaken. Het ontbrak hem eenvoudigweg aan de
    noodzakelijke tijd en ruimte om zich te bezinnen en zijn
    gedachten in uitvoerige betogen uiteen te zetten. Hoewel Van
    der Grinten tijdens zijn leven een van de belangrijkste
    beoefenaars van het publiek recht in Nederland was, bleef zijn
    invloed, met uitzondering van die op zijn studenten, daarom
    beperkt.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
    &lt;em&gt;Verspreide opstellen van prof.mr.dr. J.H.P.M. van der
    Grinten&lt;/em&gt;

    . Bijeengebr. door P.W. Kamphuisen [e.a.] (Nijmegen [etc.],
    1934) 423-428.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door E.J.J. van der Heijden
  in 
  &lt;em&gt;De Gelderlander&lt;/em&gt;

  , 7-11-1932; door C.W. van der Pot, in 
  &lt;em&gt;Weekblad van het Recht&lt;/em&gt;

  , 12-11-1932; door E.H.J. van Voorst tot Voorst, in 
  &lt;em&gt;Weekblad voor Gemeentebelangen&lt;/em&gt;

  11 (1932) 369; door E.J.J. van der Heijden, in 
  &lt;em&gt;Jaarboek der R.K. Universtiteit te Nijmegen 1932/1933&lt;/em&gt;

  (Nijmegen [etc.], 1933) 103-104; door G.A. van Poelje, in 
  &lt;em&gt;Themis&lt;/em&gt;

  94 (1933) 1-7: J.Ph.S. Lemmink, 
  &lt;em&gt;Trouw steeds ter zijde ... J.H.P.M. van der Grinten betrokken
  bij de r.k. Universiteit in wording (1918-1932)&lt;/em&gt;

  (Nijmegen, 1994).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Verspreide opstellen van prof.mr.dr. J.H.P.M. van der
    Grinten&lt;/em&gt;

    . Bijeengebr. door P.W. Kamphuisen [e.a.] (Nijmegen [etc.],
    1934) afbeelding tegenover titelblad.&lt;/p&gt;




&lt;p&gt;J.B.A.M. Brabers&lt;/p&gt; 
&lt;dtml-var bwn_footer&gt;</text>
  </biography>
</biodes>

