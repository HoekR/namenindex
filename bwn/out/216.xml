<biodes version="1.0">
  <fileDesc>
    <title>Borst, Jacobus Gerardus Gerbrant (1902-1975)</title>
    <ref target="http://resources.huygens.knaw.nl/bwn1880-2000/lemmata/bwn4/borst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">borst</idno>
    <persName><name type="geslachtsnaam">Borst</name>, Jacobus Gerardus Gerbrant</persName>
    <sex value="1"/>
    <event type="birth" when="1902"/>
    <event type="death" when="1975"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BORST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Borst, Jacobus Gerardus Gerbrant&lt;/strong&gt;, internist (Lienden (Gld.) 25-10-1902 - Amsterdam 3-1-1975). Zoon van Johannes Borst, arts, en Maria Johanna Christina
  Oudegeest. Gehuwd op 25-7-1929 met Alida de Geus, tandarts. Uit
  dit huwelijk werden 4 zoons en 2 dochters geboren. Na haar
  overlijden (6-2-1963) gehuwd op 2-4-1964 met Helena Maria
  Cornelia Smith. Uit dit huwelijk werden 1 zoon en 1 dochter
  geboren.
  
&lt;img src=&amp;quot;images/BORST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Borst, Jacobus Gerardus Gerbrant&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Borst groeide op in het gezin van een plattelandsarts in de
    Betuwe en voelde zich sterk betrokken bij de praktijk van zijn
    vader. 'Ik heb de geneeskunde met de paplepel ingekregen',
    deelde hij op zeventigjarige leeftijd mee, en hij voegde eraan
    toe: 'Nog steeds voel ik het als een tekort in mijn scholing
    dat ik niet zelf huisarts ben geweest' (&lt;em&gt;Geneeskundige Gids&lt;/em&gt;

    4 (1973) 88). Borsts gehele medische loopbaan zou zich, na het
    eindexamen HBS in 1920, afspelen aan de Universiteit van
    Amsterdam, en dan vooral in het Binnengasthuis. Tijdens zijn
    medische studie was hij in 1923/1924 kandidaatsassistent op het
    Ontleedkundig Laboratorium onder leiding van prof. L. Bolk. Na
    het artsexamen op 9 maart 1927 volgde een kort assistentschap
    bij de patholoog-anatoom prof. W.M. de Vries. Terzelfder tijd
    voltooide Borst een histologische studie over de structuur van
    de nierglomeruli en legde hij tevens de basis voor zijn
    dissertatie 
    &lt;em&gt;Over experimenteele diffuse glomerulonephritis&lt;/em&gt;

    , waarop hij op 4 oktober 1929 bij de hoogleraar inwendige
    geneeskunde P. Ruitinga promoveerde. Inmiddels was Borst een
    jaar eerder inwonend assistent geworden op de afdeling van zijn
    promotor in het Binnengasthuis; in 1930 werd hij
    hoofdassistent.&lt;/p&gt;
&lt;p&gt;Hoewel de inwendige geneeskunde de status van
    'gasthuisgeneeskunst' feitelijk reeds goeddeels was ontgroeid,
    werd het vak nog niet beschouwd als een specialisme, maar
    veeleer als een van de drie hoofdbestanddelen, naast heelkunde
    en verloskunde, van de medische wetenschap en medische
    praktijk. Min of meer noodgedwongen werden met de instelling
    van het specialistenregister de ziekenhuisgeneesheren tot de
    specialistische status van internist gebracht. Het is wellicht
    tekenend dat Borst - hoewel vermeld in het eerste
    specialistenregister van de Nederlandsche Maatschappij ter
    Bevordering der Geneeskunst van 1933 - zich in 1931, bij de
    oprichting van de Nederlandsche Internisten Vereeniging, nog
    niet als lid had aangemeld. Ofschoon hij hier kort na de Tweede
    Wereldoorlog wel een bestuursfunctie zou aanvaarden, voelde
    Borst zich veel meer thuis in de Nederlandsche Algemeene
    Ziektekundige Vereeniging. Voor hem hield specialisatie altijd
    het gevaar van blikvernauwing in. Na 1945 zou Borst dan ook de
    exponent worden van hen die de inwendige geneeskunde als
    integrale discipline verdedigden tegen de opdringende
    deelspecialistische differentiatie.&lt;/p&gt;
&lt;p&gt;In 1938 volgde Borst zijn leermeester Ruitinga op als
    hoogleraar in de bijzondere ziektekunde en therapie en als
    hoofd van de Universiteitskliniek voor Inwendige Geneeskunde in
    het Binnengasthuis. Borsts specifieke wetenschappelijke
    activiteiten tekenden zich al af in zijn inaugurele rede, 
    &lt;em&gt;De beteekenis van het getal in de inwendige geneeskunde&lt;/em&gt;

    : nauwkeurige observatie van de ziekelijke verschijnselen, bij
    voorkeur uitgedrukt in maat en getal, moest zijns inziens tot
    essenti&amp;euml;le inzichten in de pathofysiologie leiden. Een
    zorgvuldige interpretatie van het laboratoriumonderzoek vormde
    hierbij een essentieel element. Latere uitspraken als 'Er is
    dan ook geen grens tussen routine-onderzoek en research' en
    'Fundamenteel wetenschappelijk klinisch onderzoek is dikwijls
    het toevallig resultaat van opmerkzaamheid bij alledaags
    medisch onderzoek en onderwijs' bevestigden de standvastigheid
    van zijn instelling. In Borsts kliniek werd de methode van het
    onbloedig meten van de centrale veneuze druk ontwikkeld.
    Nauwkeurige meting van de water- en zoutuitscheiding door de
    nieren, gecombineerd met meting van het lichaamsgewicht,
    polsslag, bloeddruk et cetera, verschafte belangrijke inzichten
    inzake de regulatie van het evenwicht van de
    lichaamsvloeistoffen onder invloed van hart- en nierfunctie
    onder allerlei ziekelijke omstandigheden. Dit leidde onder meer
    tot een baanbrekende theorie over het ontstaan van hypertensie.
    De onderzoekingen door Borst en zijn medewerkers verricht,
    werden in enkele doorwrochte artikelen vastgelegd in de 
    &lt;em&gt;Acta Medica Scandinavica&lt;/em&gt;

    en 
    &lt;em&gt;The Lancet&lt;/em&gt;

    .&lt;/p&gt;
&lt;p&gt;Directe praktische resultaten voor de behandeling van
    pati&amp;euml;nten leverde de werkzaamheid van Borst en zijn
    medewerkers onder andere op in de vorm van het 'Borst-dieet'
    voor lijders aan ernstige nierinsuffici&amp;euml;ntie en de
    dropbehandeling van de ziekte van Addison totdat hiervoor de
    corticostero&amp;iuml;den beschikbaar kwamen. Het zoutloze dieet
    ge&amp;iuml;ntroduceerd door H.J. Viersma en Borst bleef decennia
    lang de hoeksteen van de hypertensiebehandeling. Ook kwam nog
    v&amp;oacute;&amp;oacute;r de Tweede Wereldoorlog de 'Borst-kolf' tot
    stand, die het mogelijk maakte bloed enige dagen buiten het
    menselijk lichaam te bewaren, waardoor de eerste bloedbank in
    Nederland tot stand kon komen in het Binnengasthuis. Hier zou
    de oorsprong liggen van het Centraal Laboratorium voor de
    Bloedtransfusiedienst van het Nederlandsche Roode Kruis.&lt;/p&gt;
&lt;p&gt;Dat Borst onwrikbaar stond voor de handhaving van de
    principes die voor hem als wezenlijk golden, kwam ook tot
    uiting in zijn houding tijdens de Duitse bezetting. In juni
    1941 verzond hij samen met enkele andere hoogleraren een brief
    aan alle Nederlandse artsen waarin werd opgeroepen het
    lidmaatschap van de Nederlandsche Maatschappij ter Bevordering
    der Geneeskunst op te zeggen wegens de toenemend
    compromitterende houding van deze organisatie tegenover de
    bezetter. Begin 1942 werd Borst - in verband met zijn
    'besatzungswidriges Verhalten' - uit zijn ambt ontslagen en
    gedurende drie maanden gevangengezet in het concentratiekamp
    Amersfoort. In de tweede helft van 1942 trad Borst toe tot het
    elf leden tellende Centrum van Medisch Contact, de
    verzetsorganisatie van de Nederlandse artsen. Tot het einde van
    de oorlog zou hij hierin actief blijven.&lt;/p&gt;
&lt;p&gt;Na de bevrijding kwam het werk van Borst tot volle
    ontplooiing. De aanvankelijk grote stroom van studenten die om
    - theoretisch en praktisch - medisch onderwijs vroegen, leek
    voor hem eerder een stimulans dan een hinderpaal. Dank zij
    Borsts enthousiasme voor zijn vakgebied en zijn educatieve
    begaafdheid kreeg de inwendige geneeskunde een zwaar gewicht
    binnen het medisch curriculum van de Amsterdamse universiteit.
    Vooral de vier uur durende pati&amp;euml;ntendemonstraties op
    zaterdagochtend genoten een grote populariteit: zelfs medische
    studenten uit Leiden en Utrecht kwamen hiervoor naar Amsterdam.
    Tijdens deze colleges was Borst welhaast het ideale voorbeeld
    van de klinisch empiricus, die liet zien dat ziekten slechts
    zijn te doorgronden door nauwkeurige waarnemingen aan het
    ziekbed, ondersteund door selectief laboratorium- en
    r&amp;ouml;ntgenonderzoek.&lt;/p&gt;
&lt;p&gt;Borst was een opvallende persoonlijkheid. Zijn kaarsrechte
    kleine gestalte en zijn steile haardos leken welhaast symbolen
    van zijn onverzettelijkheid, terwijl zijn woorden en kwieke
    gebaren zijn enthousiasme voor de geneeskunst en zijn tomeloze
    energie verraadden. Zijn vriendelijke oogopslag - achter de
    afzakkende bril - maakte hem benaderbaar, in het bijzonder voor
    pati&amp;euml;nten en studenten, voor wie hij steeds alle aandacht
    had.&lt;/p&gt;
&lt;p&gt;Het heeft Borst niet aan offici&amp;euml;le erkenning ontbroken.
    Zo werd hij ge&amp;euml;erd met Nederlandse onderscheidingen. De
    Nederlandsche Internisten Vereeniging verleende hem in 1960 de
    eerste Hijmans van den Bergh-medaille en de Nederlandse
    Algemene Ziektekundige Vereniging benoemde hem tot erelid,
    terwijl het Nederlandse Rode Kruis hem het Kruis van Verdienste
    schonk. Voorts werd hem in 1960 een eredoctoraat verleend door
    de Katholieke Universiteit van Leuven&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Collected papers [tot 1963]', in 
    &lt;em&gt;Netherlands Journal of Medicine&lt;/em&gt;

    16 (1973) 1-163. Verder: 'Idee&amp;euml;n over de medische
    opleiding aan het einde van een universitaire loopbaan', in 
    &lt;em&gt;Nederlands Tijdschrift voor Geneeskunde&lt;/em&gt;

    116 (1972) 2315-2318.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.F. Hunsche, 
  &lt;em&gt;P.D.A. (Polizeiliches Durchgangslager Amersfoort)
  Herinneringen van een gijzelaar&lt;/em&gt;

  [Amsterdam, ca. 1949]; Ph. de Vries, 
  &lt;em&gt;M[edisch] C[ontact] 1941-1945. Geschiedenis van het verzet der
  artsen in Nederland&lt;/em&gt;

  (Haarlem, 1949); 
  &lt;em&gt;Geneeskundige Gids&lt;/em&gt;

  4 (1973) 88-96; R.A. McCance, 'Introduction. Collected papers',
  extra issue, in 
  &lt;em&gt;Netherlands Journal of Medicine&lt;/em&gt;

  16 (1973); H.J. Viersma, in 
  &lt;em&gt;Nederlands Tijdschrift voor Geneeskunde&lt;/em&gt;

  117 (1973) 1442-1445; A.M. van Leeuwen, 
  &lt;em&gt;ibidem&lt;/em&gt;

  , 119 (1975) 254-255; J. Geerling [e.a.], 
  &lt;em&gt;Nederlandsche Internisten Vereeniging 1931-1981&lt;/em&gt;

  (Utrecht, 1981); D. de Moulin [e.a.], 
  &lt;em&gt;Vier eeuwen Amsterdams Binnengasthuis&lt;/em&gt;

  (Wormer, 1981); G.A. Lindeboom, 
  &lt;em&gt;Dutch medical biography&lt;/em&gt;

  (Amsterdam, 1984) 222-223.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J. Geerling [e.a.], 
  &lt;em&gt;Nederlandsche Internisten Vereeniging 1931-1981&lt;/em&gt;

  (Utrecht, 1981) 13.



&lt;p&gt;J.K. van der Korst&lt;/p&gt; 
&lt;dtml-var bwn_footer&gt;</text>
  </biography>
</biodes>

