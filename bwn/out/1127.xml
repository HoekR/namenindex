<biodes version="1.0">
  <fileDesc>
    <title>Locher, Theodor Jakob Gottlieb (1900-1970)</title>
    <ref target="http://resources.huygens.knaw.nl/bwn1880-2000/lemmata/bwn1/locher"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">locher</idno>
    <persName><name type="geslachtsnaam">Locher</name>, Theodor Jakob Gottlieb</persName>
    <sex value="1"/>
    <event type="birth" when="1900"/>
    <event type="death" when="1970"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LOCHER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Locher, Theodor Jakob Gottlieb&lt;/strong&gt;, historicus (Waspik 28-9-1900 - Leiden 29-9-1970).

Zoon van Johannes Kaspar Stephanus Locher (oorspronkelijk Zwitser;
genaturaliseerd bij de Wet van 8-7-1920, 
&lt;em&gt;Staatsblad&lt;/em&gt;

no. 532) predikant, en Marie Laura Johner. Gehuwd op 8-9-1927 met Fetje
Helena Hibma. Uit dit huwelijk werden 4 zoons geboren.

&lt;img src=&amp;quot;images/LOCHER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Locher, Theodor Jakob Gottlieb&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Locher bezocht te Waspik de lagere school en achtereenvolgens in Den
Bosch en Leiden (waar zijn vader in 1916 beroepen was) het gymnasium.
In die laatste stad begon op 19 september 1918 zijn studie wis- en
natuurkunde; na een jaar zwaaide hij om naar indologie en studeerde in
driejaren af. Locher zag echter op tegen het ambtelijke leven in de
koloni&amp;euml;n en besloot geschiedenis te studeren. Zijn leermeesters
waren J. Huizinga en H.Th. Colenbrander, terwijl de slavist N. van Wijk
hem Oosteuropese talen met het hoofdaccent op Tsjechisch als bijvak
gaf. Een beurs van de Rockefeller-foundation opende de mogelijkheid van
1927 tot 1929 in Praag en Bratislava te studeren. Het resultaat van dit
verblijf was een in 1931 bij Huizinga verdedigd proefschrift, getiteld 
&lt;em&gt;Die nationale Differenzierung und Integrierung der Slovaken und
Tschechen in ihrem geschichtlichen Verlauf bis 1848.&lt;/em&gt;

Aan het einde van zijn Tsjechische reis had hij het eervolle genoegen
door president Thomas Masaryk voor een weekend op zijn landgoed te
worden uitgenodigd. De bewondering voor deze oprechte democraat
begeleidde Locher voor de rest van zijn leven en klonk in zijn
verschillende opstellen over Masaryk zuiver door. In deze filosoof en
staatsman herkende hij de hoogste deugden: verdraagzaamheid, openheid,
wetenschappelijke integriteit.&lt;/p&gt;
&lt;p&gt;Sinds 1929 was Locher als leraar werkzaam aan het Nederlands Lyceum
in Den Haag. Naast zijn wetenschappelijke arbeid gaf deze goede,
geziene en muzikale docent veel tijd aan het schoolleven en het
schoolorkest. In die periode hield hij ook zo nu en dan voor
'Eenheid en Democratie' lezingen over Masaryk, een voorbeeld
van humaniteit en democratische gezindheid, als een vorm van tegenwicht
tegen het opkomend nationaal-socialisme in Duitsland. Vanuit hetzelfde
anti-nationalisme klonk typerend voor zijn houding direct na de oorlog
een krachtig protest tegen de annexatieplannen ten opzichte van
Duitsland, zoals die toen in Nederlands chauvinistische kringen
gekoesterd werden.&lt;/p&gt;
&lt;p&gt;In 1946 werd Locher benoemd tot hoogleraar in de algemene
geschiedenis te Leiden als opvolger van zijn leermeester Huizinga; zijn
intreerede luidde 
&lt;em&gt;Over de verhouding van Oost en West in de Europese geschiedenis.&lt;/em&gt;

Deze zware opdracht vervulde hij bijna 25 jaar, zij het dat men zijn
taak langzamerhand verlichtte door afsplitsing van verschillende
onderdelen van zijn ordinariaat. Op 25 maart 1963 werd echter zijn
leeropdracht uitgebreid met het vak dat hem bijzonder lief was, de
wijsbegeerte der geschiedenis. Locher, een toegewijd, nauwkeurig en
inspirerend leermeester, begeleidde heel wat promoties. Maar hij was
onder de studenten vooral ook populair om de hulpvaardigheid en trouw
waarmee hij hen allen, meer of minder begaafd, begeleidde en terzijde
stond. Voorts kwam hij op voor een niet langer Europa-centrische aanpak
van de geschiedenis. In Leiden, traditioneel verbonden met de overzeese
wereld, was dat mondiale programma uitstekend op zijn plaats. Locher
had veel gevoel voor internationale ruimte, en bezette daarom dan ook
met veel genoegen als een der eersten van 1950 tot 1951 de telkenjare
door een Nederlands hoogleraar te bezetten leerstoel aan de
Universiteit van Michigan te Ann Arbor. In de Nederlandse historische
wereld wist Locher zich te verzekeren van veel aanzien en respect door
de overwogen en onafhankelijke wijze waarop hij in discussie trad met
zijn collega's J.M. Romein en P.C.A. Geyl. Voorzichtig maar beslist
uitte hij zijn kritiek op Romeins objectiviteit van de tijdgeest, en op
diens bewondering voor Toynbee. Wat Locher steeds weer bestreed was
elke neiging tot wetmatigheid, elke opvatting van de geschiedenis als
een exacte wetenschap en elk dogmatisme.&lt;/p&gt;
&lt;p&gt;Zijn acribie maakte dat Locher, de man van het nauwgezette
onderzoek, niet veel groter werk tot stand heeft gebracht. Slechts een
enkel boek van bredere opzet kwam van zijn hand zoals in 1947 een
biografie over Peter de Grote. Veel van zijn wetenschappelijke aandacht
stak hij samen met zijn medewerker P. de Buck in de uitgave van het
journaal van Nicolaas Witsen, een Nederlandse reiziger in het
zeventiende-eeuwse Rusland. Maar in rust en toewijding wist hij toch
nog heel wat verspreide geschriften het licht te doen zien, later
bijeengebracht in de bundel 
&lt;em&gt;Geschiedenis van ver en nabij&lt;/em&gt;

(1970). Dit boek werd hem bij zijn 70e verjaardag en afscheid als
hoogleraar aangeboden; helaas overleed hij een dag later. Wie Locher in
zijn verscheidenheid en geestelijke diepgang wil leren kennen kan in
dat werk terecht. Het bevat opstellen over historiografie en
geschiedfilosofie, voorts een afdeling Slavica, essays over de
Russische en Tsjechische geschiedenis, en het besluit met twee
opstellen samengebracht onder de voor hem zo karakteristieke titel
'Verzoening der tegenstellingen'. Daar vindt men zijn rede over
Europa en het probleem der nationale staten en de oratie die hij te
Leiden bij de 26 november-herdenking in 1964 heeft gehouden, getiteld
'De vijand en de vrijheid', een pleidooi voor waarachtige
verzoening.&lt;/p&gt;
&lt;p&gt;Wil men samenvatten wat de betekenis van Locher was en ook nog is
voor de historische wetenschap, dan moet allereerst worden gedacht aan
het vermelde mondiale perspectief dat hij in Leiden aan het vak
geschiedenis heeft gegeven. Daarnaast dient de nadruk gelegd te worden
op zijn humanisme, zijn verdediging van de geschiedenis als een
wetenschap waarin menselijke verbeelding centraal moet blijven staan
waarin men nimmer tot een harde wetmatigheid kan komen. Of zoals hij in
zijn onuitgesproken afscheidsrede schreef: 'Men moet niet menen dat
de persoonlijke verbeeldingskracht ook van de historicus uitgeschakeld
kan worden ... of dat de geschiedenis haar evocerende functie,. . .,
het 'Verstehen' in de geest van Dilthey . . . zou kunnen
elimineren zonder schade te lijden aan haar ziel.' (p. 10).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in het genoemde werk 
&lt;em&gt;Geschiedenis van ver en nabij&lt;/em&gt;

(Leiden, 1970) 319-330.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.W. Schaper, in 
&lt;em&gt;Acta et Agenda&lt;/em&gt;

3 (1970-1971) 5 (8 oktober) 70; W. den Boer, in 
&lt;em&gt;Bijdragen en Mededelingen betreffende de Geschiedenis der
Nederlanden&lt;/em&gt;

86 (1971) 152-156; J.W. Schulte Nordholt, in 
&lt;em&gt;Jaarboek van de Maatschappij der Nederlandse Letterkunde te Leiden
1973-1974. Levensberichten&lt;/em&gt;

98-106.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Universiteit Leiden: http://www.geschiedenis.leidenuniv.nl/index.php3?m=114&amp;c=498 [8-8-2007].
&lt;/p&gt;





&lt;p&gt;J.W. Schulte Nordholt&lt;/p&gt; 
&lt;dtml-var bwn_footer&gt;</text>
  </biography>
</biodes>

