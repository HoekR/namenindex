<biodes version="1.0">
  <fileDesc>
    <title>Telders, Benjamin Marius (1903-1945)</title>
    <ref target="http://resources.huygens.knaw.nl/bwn1880-2000/lemmata/bwn3/telders"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">telders</idno>
    <persName><name type="geslachtsnaam">Telders</name>, Benjamin Marius</persName>
    <event type="birth" when="1903"/>
    <event type="death" when="1945"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/TELDERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Telders, Benjamin Marius&lt;/strong&gt;, rechtsgeleerde en politicus ('s-Gravenhage 19-3-1903 - Bergen-Belsen (Duitsland) 6-4-1945).

  Zoon van Wilhelm Albert Telders, advocaat en procureur, en
  Johanna Wilhelmina Vlielander Hein. 
  
 /genealogie&gt; 

&lt;img src=&amp;quot;images/TELDERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Telders, Benjamin Marius&amp;quot; class=&amp;quot;bwnimg&amp;quot;&gt;
  
    &lt;p&gt;'Kan uw zoontje wel goed mee?', vroeg een moeder van een
    medeleerling op de lagere school enigszins meewarig toen zij
    het blijkbaar onnozele gezichtje van Ben Telders zag. Niet
    zonder reden bleef dit een vrolijke familieanekdote, want
    Telders was juist uitzonderlijk schrander en doorliep met groot
    gemak de lagere school en het gymnasium in Den Haag. Hij las
    altijd veel, ook als jongen, en toonde al vroeg belangstelling
    voor de wijsbegeerte - in de hoogste gymnasiumklassen volgde
    hij gretig de facultatieve lessen in de logica. Later zou
    Telders een overtuigd Hegeliaan worden, maar dan met een
    liberale openheid zoals die bij andere leden van het Bolland
    Genootschap voor Zuivere Rede - na zijn afstuderen werd Telders
    hiervan trouw lid - niet steeds werd aangetroffen.&lt;/p&gt;
  &lt;p&gt;De studiekeuze na het eindexamen in 1921 lag voor de hand.
    In de familietraditie van vaders- en moederszijde werd het:
    rechten in Leiden. En zoals te verwachten verliep deze studie
    vlot. Na het doctoraal examen in 1926 en een studieverblijf van
    negen maanden in Parijs promoveerde Telders op 6 mei 1927 op
    een volkenrechtelijk proefschrift bij W.J.M. van Eysinga als
    zijn Leidse promotor. De ondertitel van deze dissertatie,
    handelend over 
    &lt;em&gt;Staat en volkenrecht,&lt;/em&gt;

    gaf Telders' bedoelingen duidelijk weer: 
    &lt;em&gt;Proeve van rechtvaardiging van Hegel's volkenrechtsleer.&lt;/em&gt;
  &lt;/p&gt;
  &lt;p&gt;Na deze studie ging Telders als advocaat op het kantoor van
    zijn vader in Den Haag werken. In de praktijk werd hij o.a. een
    kenner van de aanwending van het octrooirecht. Hij was in 1933
    een van de oprichters en daarna redacteuren van het 
    &lt;em&gt;Bijblad bij De Industri&amp;euml;ele Eigendom (BIE).&lt;/em&gt;

    Eind 1938 verscheen het tweedelig werk 
    &lt;em&gt;Nederlandsch octrooirecht. Handboek voor de praktijk,&lt;/em&gt;

    samen met C. Croon vervaardigd, dat jarenlang het standaardwerk
    zou blijven en nog na de oorlog vele herdrukken beleefde.&lt;/p&gt;
  &lt;p&gt;Toch zou het 't volkenrecht worden waarin Telders op jonge
    leeftijd als hoogleraar in Leiden ging doceren. In 1931 werd
    hij tot buitengewoon hoogleraar in dat vak benoemd - hij hield
    daarnaast tot einde 1936 de advocatuur in Den Haag aan - en in
    1937 tot gewoon hoogleraar, waarbij hem toen ook de Inleiding
    in de rechtswetenschap werd toevertrouwd. Op deze in het 'Land
    van Grotius' zo prestigieuze leerstoel viel Telders nu de
    tamelijk ondankbare taak toe als deskundige in vele krante- en
    tijdschriftartikelen het fiasco van de Volkenbond en het
    uiteenvallen van de internationale rechtsorde van de jaren '30
    te analyseren. In zijn intreerede van 16 oktober 1931 over 
    &lt;em&gt;De juridieke waardeering van den oorlog&lt;/em&gt;

    klonk nog een gedempt optimistisch geluid door. Reeds in 1934
    bepleitte hij een grondige hervorming van de Volkenbond (&lt;em&gt;Verzamelde Geschriften (VG)&lt;/em&gt;

    IV, 100-107) en geloofde hij niet meer in succes voor het
    sanctiesysteem. In 1936 liet hij zich zeer kritisch uit over de
    economische sancties tegen Itali&amp;euml; (&lt;em&gt;VG&lt;/em&gt;

    IV, 110-117) en in 1938 sloot hij zich aan bij het besluit van
    de regering Nederland geheel te doen terugkeren tot de aloude
    neutraliteitspolitiek (&lt;em&gt;VG&lt;/em&gt;

    IV, 138-146). Telders bleek in dit alles bovenal een practicus
    en realist met een open oog voor de politieke noodzakelijkheden
    en mogelijkheden van eigen land.&lt;/p&gt;
  &lt;p&gt;In het praktische werk van internationale onderhandelingen
    vielen de Leidse hoogleraar trouwens spoedig taken toe die hem
    met zijn snel begrip en grote juridische kennis goed lagen, al
    had hij wel moeite zich, gelovend in de redelijkheid van eigen
    verworven theoretisch inzicht, bij mislukkingen neer te leggen.
    Zo was hij reeds in 1931 een van de Nederlandse commissarissen
    in de Centrale Rijnvaart Commissie te Straatsburg geworden en
    was hij in 1936 en 1937 pleitbezorger voor de Nederlandse
    belangen in het geschil met Belgi&amp;euml; omtrent het gebruik van
    het Maaswater dat aan het Permanente Hof van Internationale
    Justitie in Den Haag was voorgelegd - de compromisuitspraak was
    voor hem een teleurstelling.&lt;/p&gt;
  &lt;p&gt;In 1933 was Telders inmiddels naar Leiden verhuisd, spoedig,
    als vrijgezel, wonend in een eigen groot huis aan het
    Rapenburg. In de kleine universitaire gemeenschap van Leiden
    werd hij een bekende figuur. Al uit de verte was hij
    gemakkelijk op straat te herkennen: 'zijn overjas, in de haast
    niet toegeknoopt, half achter hem aan fladderend en zijn ronde
    deukhoed lukraak op het hoofd geplant', zoals zijn vriend en
    collega R.P. Cleveringa het later zou beschrijven. Dagenlang
    liep hij eens met een veel te kleine hoed van zijn collega E.M.
    Meijers op het hoofd tot iemand hem daarop attendeerde (C.S.
    Telders 'Ben' in 
    &lt;em&gt;Levensbeschrijving van Prof.Mr. B.M. Telders,&lt;/em&gt;

    31). In ruimer kring maakte hij wel eens een hooghartige
    indruk, zijn colleges waren vaak te vlug en daardoor moeilijk,
    en als examinator was hij gevreesd. Maar in kleine kring toonde
    hij zich een geestig causeur en vrolijk man, een gul gastheer
    ook. Hij gold terecht als een echte '&amp;eacute;rudit', wijnkenner
    en gourmet, zeer belezen en met grote literaire belangstelling
    - niet voor niets eerde hij Louis Couperus, een oudoom in de
    familie. Voor eigen plezier speelde hij graag op zijn grote
    Bechstein-vleugel.&lt;/p&gt;
  &lt;p&gt;Telders had als deskundige van het volkenrecht ook veel
    belangstelling voor de internationale politiek in het algemeen.
    Sedert 1934 redacteur van 
    &lt;em&gt;De Gids&lt;/em&gt;

    publiceerde hij in dit tijdschrift actuele beschouwingen. Maar
    van 1938 af geraakte Telders ook onverwachts bij de
    landspolitiek betrokken. De Liberale Staatspartij &amp;quot;De
    Vrijheidsbond&amp;quot; werd na een verkiezingsnederlaag in 1937
    enigszins gereorganiseerd: niet alleen was de naam van de
    partij tot die van Liberale Staatspartij bekort maar er werd
    ook gestreefd naar een aflossing van de wacht. Telders werd in
    oktober 1938, toen 35 jaar oud en tevoren bepaald geen actief
    partijlid, als opvolger van W.C. Wendelaar tot partijvoorzitter
    gekozen. Herhaaldelijk trad hij daarna, namens zijn partij, in
    het openbaar naar voren. Bijzonder scherp was zijn artikel in 
    &lt;em&gt;Het Liberale Weekblad&lt;/em&gt;

    van 2 december 1938, waarin hij na de pogrom van de
    Kristall-nacht in nazi-Duitsland (van 9 op 10 november) de
    reactie van de Nederlandse regering te lauw en te slap noemde
    en een royaler vluchtelingenbeleid bepleitte. Bij het uitbreken
    van de Tweede Wereldoorlog schaarde Telders zich echter met
    volle overtuiging achter het regeringsbeleid Nederland strikte
    neutraliteit te doen betrachten.&lt;/p&gt;
  &lt;p&gt;De Duitse aanval op Nederland in mei 1940 was voor Telders
    toch nog een onverwachte slag, al geraakte hij niet in
    verwarring. Van den beginne af aan trok hij een duidelijke
    lijn: bereidheid tot samenwerking met en gehoorzaamheid aan de
    Duitse bezetter, mits deze zich hield aan alle internationale
    regels en normen en de Nederlandse bevolking de vrijheid liet
    eigen overtuigingen en tradities te behouden. In een reeks van
    vier artikelen in de 
    &lt;em&gt;Nieuwe Rotterdamsche Courant&lt;/em&gt;

    van juni 1940 (&lt;em&gt;VG&lt;/em&gt;

    IV, 301-309 en 318-324), waarvoor achteraf de redactie nog door
    de Presseabteilung van de bezetter op de vingers werd getikt,
    zette hij uiteen waaraan de Nederlanders zich onder dergelijke
    omstandigheden te houden hadden, maar meteen ook welke grenzen
    aan de bevoegdheden van de Duitsers dienden te worden gesteld.
    Zou de bezetter die grenzen overschrijden dan hadden bijv.
    ambtenaren het recht medewerking te weigeren. Toen zulke
    schendingen inderdaad plaatsvonden was Telders de opsteller van
    een via de nog aanwezige Amerikaanse consul op 15 oktober 1940
    aan de Nederlandse regering gezonden nota. Zeer openhartig
    waren de artikelen die Telders met volle ondertekening van zijn
    naam aan 
    &lt;em&gt;Het Liberale Weekblad&lt;/em&gt;

    bijdroeg: openlijk trouw belijdend aan het Huis van Oranje,
    bundeling der democratische partijen met behoud van
    verscheidenheid bepleitend (&lt;em&gt;VG&lt;/em&gt;

    V, 209-211) en heel kritisch het plotseling populair geworden
    corporatieve stelsel van Portugal verwerpend (&lt;em&gt;VG&lt;/em&gt;

    V, 246-254). In een rede die hij op 14 september 1940 gehouden
    zou hebben indien de Duitsers de openbare vergadering niet op
    het laatst verboden hadden, maar die in druk een wijde
    verbreiding kreeg (samen met H.B. Wiardi Beekman en P. Scholten
    
    &lt;em&gt;Den Vaderlant Ghetrouwe&lt;/em&gt;

    (1940); Telders' rede ook in 
    &lt;em&gt;VG&lt;/em&gt;

    V, 259-270), legde hij er nogmaals de nadruk op dat Nederland
    'een land van democratie, vrijheid en recht' wilde blijven.&lt;/p&gt;
  &lt;p&gt;Maar Telders weerde zich niet alleen in het geschreven
    woord. Hij nam actief deel aan het beraad van het Politiek
    Convent, waarin twaalf vertegenwoordigers van de zes grote
    democratische partijen zitting hadden en in juni 1940 reeds
    geregeld bijeenkwamen om een gezamenlijk standpunt tegenover de
    bezetter in te nemen. In juli werd een manifest opgesteld dat
    een soort gefedereerde Unie van de bestaande democratische
    partijen aan de bevolking zou presenteren. Maar het voornemen
    daarin voorwaarden op te nemen, zoals de terugkeer van Oranje
    en het behoud van de geestelijke vrijheid, stuitte al meteen
    bij de bezetter op scherpe afwijzing. Toen zich, langs het
    Convent heen, toch De Nederlandsche Unie als nieuwe partij
    aandiende (einde juli 1940), terwijl daarbij van dergelijke
    prealabele voorwaarden geen sprake was, was Telders een der
    Nederlandse politici die uitdrukkelijk van dit initiatief
    afstand namen. Hij ried zijn liberale aanhangers vooralsnog
    afwachtend toe te zien (&lt;em&gt;VG&lt;/em&gt;

    V, 229-233 en 234-241). Zijn partijbestuur sloot zich hierbij
    aan.&lt;/p&gt;
  &lt;p&gt;De eerste Duitse maatregelen tegen de joden zouden in
    Telders een moedig en fel tegenstander ontmoeten. De zg.
    Ari&amp;euml;rverklaring, die de Nederlandse ambtenaren in oktober
    1940 ter ondertekening werd voorgelegd - waarmee degenen die
    zulk een verklaring niet konden tekenen als 'jood' te boek
    kwamen te staan - dreef Telders tot protest en verzet. Zo zond
    hij een brief aan de Hoge Raad met het dringend verzoek met
    weigering van ondertekening het goede voorbeeld te geven (&lt;em&gt;VG&lt;/em&gt;

    IV, 363-364), wist hij zijn Leidse collegae tot een
    protestschrijven te brengen aan Curatoren met het verzoek dit
    aan de wnd. secretaris-generaal voor Onderwijs, Kunsten en
    Wetenschappen door te zenden (&lt;em&gt;VG&lt;/em&gt;

    IV, 373-375) en stelde hij een tekst van protest op voor het
    Politiek Convent gericht aan jhr. A.M. Snouck Hurgronje,
    voorzitter van het College van secretarissen-generaal (&lt;em&gt;VG&lt;/em&gt;

    IV, 365-369). Maar concreet en direct resultaat leverde dit
    alles niet op: de Hoge Raad bleef zwijgen, het departement
    voerde uit wat bevolen werd en Telders' poging om althans in
    Leiden een minimaal aantal van 25 hoogleraren tot weigeren van
    ondertekening te krijgen faalde. Zelf tekende hij ten slotte
    met bloedend hart en met toevoeging van een
    protestschrijven.&lt;/p&gt;
  &lt;p&gt;De gevreesde gevolgen lieten niet lang op zich wachten. Toen
    hem het bericht bereikte dat joodse ambtenaren ontslagen zouden
    worden droeg hij zorg voor een georganiseerd protest in Leiden.
    Cleveringa protesteerde als decaan van de juridische faculteit
    openlijk in een rede in het bijzonder tegen het ontslag van
    collega Meijers. Telders had tevoren de Leidse studenten
    gewaarschuwd en steunde het plan om na die rede tot een staking
    over te gaan (26 november 1940). Cleveringa en Telders hadden
    beiden de consequenties bewust onder ogen gezien. Die lieten
    niet lang op zich wachten: de universiteit werd gesloten en
    Cleveringa gearresteerd. Voor Telders volgde alles iets later,
    al voorzag iedereen dat hij niet lang nog in vrijheid zou
    blijven - aan 'onderduiken' dacht hij of Cleveringa nog niet.
    Na een verhoor op 11 december moest hij zich op 18 december
    opnieuw melden en geraakte hij in gevangenschap.&lt;/p&gt;
  &lt;p&gt;Daarmee was voor Telders een lange lijdensweg begonnen. Een
    verblijf in de gevangenis van Scheveningen van 18 december 1940
    tot 28 juni 1941 was nog dragelijk. Maar het lot in het
    concentratiekamp van Buchenwald was veel moeilijker te
    ondergaan: hij verrichtte er aanvankelijk zware lichamelijke
    arbeid, leed ernstige honger en sloeg zich er later alleen
    doorheen toen hem lichtere corv&amp;eacute;es als kousenstopper en
    tolk-vertaler toevielen. Het kamp bij Vught, waarheen hij in
    januari 1944 werd gebracht, was vergelijkenderwijs een
    paradijs: hij ontmoette er vrienden en collegae en slaagde erin
    via buitenwerk bij Philips tijdelijk een studieopdracht te
    krijgen. Zo kon hij zich opnieuw aan zijn oude liefde voor het
    octrooirecht wijden - een tweede druk van zijn handboek maakte
    hij gereed en zelfs stuurde hij nog een polemisch artikel in
    voor het 
    &lt;em&gt;BIE&lt;/em&gt;

    12 (1944) 75-79, dat hij met gevoel voor zwarte humor onder het
    pseudoniem van Mr.Ir. P. Veldkamp publiceerde. Bij de
    ineenstorting van het Duitse front in het westen behoorde
    Telders tot de ongelukkigen die naar Duitsland werden
    getransporteerd. In het kamp Sachsenhausen kwam hij op 9
    september 1944 terecht. Hier kreeg hij, geholpen door anderen,
    werk bij de kampregistratie, waar hij er o.a. toe kon bijdragen
    dat bepaalde medegevangenen administratief 'zoek' raakten en
    daardoor niet werden ge&amp;euml;xecuteerd. Gedurende heel die
    lange tijd had Telders zijn levensmoed en veerkracht behouden.
    Maar toen hij was overgebracht naar het overvolle en hongerende
    kamp van Bergen-Belsen (februari 1945) volgden ook voor Telders
    verschrikkelijke maanden. Vlektyphus velde hem negen dagen
    voordat dit kamp eindelijk werd bevrijd.&lt;/p&gt;
  &lt;p&gt;
    &lt;a href='agedeelte'&gt;A: &lt;/a&gt;Juridische adversaria, collegeaantekeningen etc. in de
  Leidse Universiteitsbibliotheek, waar zich ook enige brieven in
  het archief van 
  &lt;em&gt;De Gids&lt;/em&gt;

  bevinden.&lt;/p&gt;
  &lt;p&gt;
    &lt;a href='pgedeelte'&gt;P: &lt;/a&gt;
    &lt;em&gt;Verzamelde geschriften&lt;/em&gt;

    ('s-Gravenhage, 1947-1949. 6 dl.).&lt;/p&gt;
  &lt;p&gt;
    &lt;a href='lgedeelte'&gt;L: &lt;/a&gt;R.P. Cleveringa, in 
  &lt;em&gt;De Gids&lt;/em&gt;

  108 (1945) II, 49-67; W.J.M. van Eysinga, in 
  &lt;em&gt;Grotius annuaire international 1940-1946,&lt;/em&gt;

  22-28; N. Rost, 
  &lt;em&gt;Goethe in Dachau. Literatuur en werkelijkheid&lt;/em&gt;

  (Amsterdam, [1948]) 14-21; R.P. Cleveringa en W. Nijhoff, in 
  &lt;em&gt;De Gids&lt;/em&gt;

  113 (1950) I, 321-331; 
  &lt;em&gt;Volkenrechtelijke opstellen. Ter ere van de hoogleraren B.M.
  Telders...&lt;/em&gt;

  (Zwolle, 1957) 131-132 en 275-276: H.J.L. Vonhoff, 
  &lt;em&gt;De zindelijke burgerheren. Een halve eeuw liberalisme&lt;/em&gt;

  (Baarn, 1965); 
  &lt;em&gt;Levensbeschrijving van prof.mr. B.M. Telders.&lt;/em&gt;

  Door C.S. Telders, A.W. Abspoel, L. Erades [et al.]
  ('s-Gravenhage, 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1972) IV, passim; P.J. Idenburg, 
  &lt;em&gt;De Leidse universiteit 1928-1946. Vernieuwing en verzet&lt;/em&gt;

  (Leiden, 1978); 
  &lt;em&gt;Gedenkschriften van Prof.Mr. R.P. Cleveringa betreffende zijn
  gevangenschap in 1940-1941 en 1944.&lt;/em&gt;

  Uitg. door L.E. van Holk en I. Sch&amp;ouml;ffer (Leiden, 1984);
  N.H.M. Roos, 'Benjamin Marius Telders (1903-1945)', in 
  &lt;em&gt;Zestig juristen. Bijdragen tot een beeld van de geschiedenis
  der Nederlandse rechtswetenschap.&lt;/em&gt;

  Onder red. van T.J. Veen en P.C. Kop, m.m.v. C.H.N. Kwanten
  (Zwolle, 1987) 386-390.

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Website Rijksuniversiteit Leiden: http://www.teldersdispuut.leidenuniv.nl/index.php3?c=13 [26-6-2007].




&lt;/p&gt;I. Sch&amp;ouml;ffer
  &lt;/p&gt; 
&lt;dtml-var bwn_footer&gt;</text>
  </biography>
</biodes>

