<biodes version="1.0">
  <fileDesc>
    <title>Aengenent, Johannes Dominicus Josephus (1873-1935)</title>
    <ref target="http://resources.huygens.knaw.nl/bwn1880-2000/lemmata/bwn2/aengenent"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">aengenent</idno>
    <persName><name type="geslachtsnaam">Aengenent</name>, Johannes Dominicus Josephus</persName>
    <sex value="1"/>
    <event type="birth" when="1873"/>
    <event type="death" when="1935"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/AENGENENT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Aengenent, Johannes Dominicus Josephus&lt;/strong&gt;, bisschop (Rotterdam 15-3-1873 - Haarlem 3-9-1935).

Zoon van Andreas Theodorus Laurentius Aengenent, stukadoor, en Antje
Hendriks.

&lt;img src=&amp;quot;images/AENGENENT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Aengenent, Johannes Dominicus Josephus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bisschop Aengenent studeerde op de bisschoppelijke seminaria
Hageveld en Warmond en werd 3 april 1897 tot priester gewijd. Hij was
tot 1898 kapelaan te Roelofarendsveen, van 1898-1904 leraar aan
Hageveld, van 1904 tot 1928 hoogleraar in de wijsbegeerte. Al in zijn
Hageveldse tijd had hij belangstelling voor sociologie; hij voerde dit
leervak in 1905 voor de seminaristen van Warmond in.&lt;/p&gt;
&lt;p&gt;Zijn sociologische denkbeelden werden sterk be&amp;iuml;nvloed door de
enthousiaste P.J.M. Aalberse, die hem aantrok als medewerker voor het
door hem in 1901 opgezette 
&lt;em&gt;Katholiek Sociaal Weekblad&lt;/em&gt;

en hem in de in 1903 gestichte club van Katholiek Sociale Actie, beter
bekend onder de naam KSA, binnenhaalde. Deze club, in 1905 door het
Nederlands episcopaat als adviesorgaan gevraagd voor sociale
vraagstukken, had een belangrijke invloed op het sociale denken van de
katholieken in het begin van de twintigste eeuw. Aalberse en Aengenent
waren de opvatting toegedaan dat er geen algemene arbeidersverenigingen
nodig waren. Ze kozen voor vakbonden, en deze konden met elkander
plaatselijk, gewestelijk en sociaal samenwerken. De bisschoppen die
zich in 1906 uitspraken voor katholieke werkliedenverenigingen
ontvingen van hen advies omtrent de huns inziens wenselijke oprichting
van zulke verenigingen naar het voorbeeld van de vroegere gilden.
Hiertegenover stonden de opvattingen van A.M.A.J. Ari&amp;euml;ns en H.A.
Poels, die naast vakverenigingen ook standsorganisaties wilden die,
direct of indirect, alle belangen van de arbeidersstand dienden te
behartigen, zoals bijvoorbeeld het bereiken van betere
arbeidsverhoudingen en een gezond leefklimaat voor de werkman. De
richting van Aengenent noemde men de Leidse, die van Poels de Limburgse
school.&lt;/p&gt;
&lt;p&gt;Hoewel diocesaan particularisme en eigendunk van Haarlem
aanvankelijk meespeelden bij het vaststellen van de sociale richtlijnen
voor de katholieken, kwam een commissie onder voorzitterschap van
Aengenent in 1916 met een voorstel van katholieke vak- en
standsorganisaties voor de dag. De duidelijke erkenning van de
standsorganisatie in dit voorstel was een gevolg van de keuze van het
episcopaat voor de opvattingen van de Limburgse school, die de
commissie gevolgd heeft. Aan de leden van de vakorganisatie werd
voortaan de plicht opgelegd lid te zijn van de standsorganisatie. Deze
gedragslijn voor katholieke werknemers werd vastgelegd in een
bisschoppelijk besluit van 26 september 1916, dat tot 1950 van kracht
bleef. Ofschoon de denkbeelden van Aengenent anders waren, had hij als
adviseur van de KSA een belangrijk aandeel bij de besluitvorming van
het episcopaat.&lt;/p&gt;
&lt;p&gt;Dat Aengenent in zijn sociale beleid misschien wat weifelend en
toegevend was, kwam doordat hij zich geremd voelde door de dominerende
figuur van bisschop A.J. Callier. Toen door de starre houding van de
bisschop zijn collega's dr. G.C. van Noort en dr. Th.M. Vlaming in
1908 van het seminarie werden verwijderd, heeft hem dat wel pijn
gedaan, maar hem er niet toe gebracht zelf een standpunt te bepalen.
Hij ondernam dan ook niets zonder de goedkeuring van Callier. Toen hij
in 1920 werd aangezocht als eerste priester zitting te nemen in de
Eerste Kamer, legde hij zich, hoewel hij veel belangstelling had voor
het kamerlidmaatschap, bij de afwijzende beslissing van de bisschop
neer.&lt;/p&gt;
&lt;p&gt;Deze gehoorzame houding tegenover zijn bisschop droeg er intussen
wel toe bij dat hij, vooral na 1920, binnen de kerkelijke organisatie
in de smaak ging vallen en opviel. Hij werd als het ware bestemd om
bisschop Callier op de zetel van Haarlem op te volgen. Het was geen
verrassing toen hij in juni 1928 werd uitgekozen om het bestuur van het
moeilijke bisdom Haarlem op zich te gaan nemen. Zijn eerste daad was
eerherstel te geven aan zijn beide collega's en andere priesters
die slachtoffer waren geworden van de onbekookte ketterjacht onder zijn
voorganger.&lt;/p&gt;
&lt;p&gt;Zijn bisschoppelijk beleid begon zeer hoopvol. Hij had bemerkt dat
de katholieke jeugdbeweging alleen maar een beschermende taak had, dat
zij de jeugd vasthield in een isolement dat niet vruchtbaar was. Naar
zijn oordeel moest de religieuze opvoeding apostolisch zijn. Wat
innerlijk in de ziel leefde diende naar buiten te treden. Daarnaast
moest ook aandacht worden geschonken aan de maatschappelijke en sociale
vorming. Ook de jeugd diende een bijdrage te leveren aan een eigen
cultuurpatroon. Hiermee had men in voorgaande jaren nooit rekening
gehouden. De vrouwen van Nazareth - een lekengemeenschap, door Callier
in 1921 goedgekeurd - zetten deze denkbeelden van Aengenent om in de in
1929 begonnen Graalbeweging. De bisschop kwam zo onder de indruk van de
Graal dat hij in juni 1930 het besluit nam om deze als enige
jeugdbeweging voor katholieke meisjes in de leerplichtige leeftijd in
zijn bisdom toe te staan. De Graal zou onder leiding van de vrouwen van
Nazareth komen, met als verantwoordelijke directeur bisschop Aengenent
zelf. Dat was niet gelukkig, want de moeilijkheden van het groeiproces
werden over Aengenent heen uitgevochten. Bij de jongens verliep het
vernieuwingsproces anders. Daar had men gekozen voor het systeem van de
verkennerij, iets wat lange tijd als te neutraal van opzet verdacht was
geweest in de ogen van het Nederlandse episcopaat. Maar in de jaren
twintig kwam deze katholieke padvinderij toch tot ontplooiing. Spoedig
werd het duidelijk dat het geen massabeweging kon zijn. Voor hen die
dit ideaal niet konden volgen kwam de Jonge Wacht, een beweging die
heel wat overnam van de verkenners, maar niet gebonden was aan de
strenge wet.&lt;/p&gt;
&lt;p&gt;De Graal werd een sterk levende organisatie met zeer goed opgezette
manifestaties in lekespelen. Dit trok de aandacht van buitenlandse
bisschoppen. Uit Berlijn, Londen en Edinburgh vroeg men Aengenent hoe
zo'n beweging moest worden opgezet. Er waren echter mensen die
Aengenent niet konden volgen en hem met zijn Graalbeweging in Rome
verdacht maakten. Het gevolg was dat in juni 1933 de Graal niet tot een
audi&amp;euml;ntie bij de paus werd toegelaten. Een bezoek van Aengenent
aan Rome in november 1933 helderde veel op: toch moest hij iets van het
bewegende karakter terugnemen door de Graal onder te brengen in de
Katholieke Actie, een beweging die de voorkeur genoot te Rome.&lt;/p&gt;
&lt;p&gt;Als docent te Warmond had Aengenent van 1906 tot 1928 meegewerkt aan
de organisatie van katholiekendagen, meer uiterlijke manifestaties van
het rijke roomse leven dan bewuste pogingen tot verdieping van
innerlijk leven. Omdat aanvankelijk het diocesane particularisme hier
een rol speelde, waren het diocesane katholiekendagen geworden en later
pas, onder invloed van Aengenent, algemene. Toen Aengenent lid van het
bestuur was, zag hij niet direct de tekortkomingen in de organisatie.
Later, toen hij als bisschop de vijfde katholiekendag in 1931 te
Amsterdam meemaakte, werd hij zich, mede door de geringe
belangstelling, bewust dat het roer om moest. Hij droeg gedachten aan
waar het bestuur zijn voordeel mee kon doen en werkte ze voor de
diocesane katholiekendagen uit in een nieuw reglement in 1934. De
idee&amp;euml;n waren fris: hij wilde aan vorming de voorrang geven. Het
instituut was evenwel in de loop der jaren zo scheef gegroeid dat de
reddingspoging van Aengenent niet meer kon helpen.&lt;/p&gt;
&lt;p&gt;De niet universitair gevormde Aengenent had goed aangevoeld dat zijn
kennis gebreken vertoonde. De opleiding op de seminaria moest
kwalitatief worden verbeterd. Hij doorbrak het taboe van het bisdom
Haarlem, dat tot dan toe geen priesterkandidaat naar de Nederlandse
universiteiten had gestuurd om er een graad te behalen. Door deze
priesters wilde hij voor bekwame studenten gelegenheid scheppen verder
te studeren. Als professor in de wijsbegeerte had hij ervaren dat de
cursus onvoldoende was: de studie van de filosofie werd met een jaar
verlengd en de studenten werden samengebracht in een apart seminarie,
het 'Philosophicum' te Warmond, in 1930 in gebruik genomen.
Ofschoon er toen al stemmen opgingen die de seminaristen wilden vormen
op de erkende gymnasia en universiteiten (men noemt dit de Duitse
vorm), wilde hij liever de eigen vormingsinstituten handhaven (de
gesloten scholen waar de priesters werden opgeleid, de zg. Franse
vorm), niet om de kandidaten in een isolement te leren leven, maar om
aandacht te geven aan de broodnodige spirituele vorming.&lt;/p&gt;
&lt;p&gt;De in Aengenents bisschoppelijke tijd optredende tegenstellingen
binnen het episcopaat plaatste ook Haarlem voor problemen. Binnen
Haarlem werd op organisatorisch gebied ten behoeve van de leken de
nadruk gelegd op de zg. Volksbond voor de kleine man, terwijl eventuele
sociale veranderingen of plannen daartoe op de tweede plaats stonden;
in andere bisdommen streefde men naar katholieke arbeidersverenigingen
met als primair doel sociale verbetering. Op theologisch gebied bleef
men in Haarlem orthodox in de leer, in de lijn van Pius X
(integralisten), terwijl men in andere bisdommen openstond voor nieuwe
gedachten (modernisten). Door Aengenents in dit opzicht soepele
optreden werden zulke tegenstellingen althans binnen het episcopaat
enigszins weggenomen. Hij werd zelfs in de bisschoppenvergaderingen de
man van de sociale vraagstukken en is de eerst verantwoordelijke voor
de eerste veroordeling van het nationaal-socialisme. Het was wel
degelijk de bedoeling van Aengenent scherp op te treden: op aandringen
van de bisschoppen had hij aan katholieke en protestante theologen
gevraagd hem te bewijzen dat het nationaal-socialisme verkeerd was, en
toen niemand naar zijn overtuiging dat kon, werd op zijn advies het
nationaal-socialisme door het episcopaat wel afgewezen (2 febr. 1934).
De opmerking van dr. L. de Jong (&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969) I, 347) dat de bisschoppen zich toen
uitsluitend opportunistisch zouden hebben gedragen is niet eerlijk.&lt;/p&gt;
&lt;p&gt;Aengenent heeft op gelijke wijze binnen de bisschoppenvergaderingen
steeds matigend en bemiddelend, maar naar eigen overtuiging toch
principieel geijverd voor een gemeenschappelijk beleid ten aanzien van
gemengde huwelijken: hij kon wel begrijpen dat men in andere diocesen
wat gereserveerder houding aannam, maar mogelijkheden om in Amsterdam
iets gedaan te krijgen wat in Hilversum onmogelijk was, zoals
dispensatie en bevestiging, zij het dan in de pastorie, mochten niet
meer voorkomen. Ook werden op zijn aandringen gedachten ontwikkeld over
een nieuwe vorm van evangelisatie, vooral in Haarlem nodig, waar de zg.
geruisloze afval, begonnen onder bisschop Callier, niet langer
geruisloos was en bedenkelijke vormen ging aannemen. De vereniging
Petrus Canisius kreeg een belangrijke taak in de geloofsvorming van
volwassenen.&lt;/p&gt;
&lt;p&gt;Een van de zwaarste taken waarvoor Aengenent zich gesteld zag, was
de sanering van de kerkelijke financi&amp;euml;n. In de periode van
1905-1930 had men in het bisdom zonder veel overleg gebouwd. De ene
kerk werd nog mooier en nog grootser opgezet dan de andere. Het ene
gebouw na het andere was er uit de grond gestampt. Toen de crisis kwam
en de inkomsten gehalveerd werden, bleken een dertig parochies niet
meer in staat hun verplichtingen te voldoen. In 1933 werd er een
commissie voor de regeling van het kerkelijk krediet ontworpen, die
alle belangen moest behartigen bij de ontstane ernstige financi&amp;euml;le
moeilijkheden der kerkbesturen. In 1935 moest men de drastische
maatregel nemen de obligaties van de kerken half rentegevend en half
renteloos te maken. Voor Aengenent, die altijd sprak over strikte
rechtvaardigheid, was dit een moeilijk verteerbare zaak. De sanering
bracht verbetering, maar pas na de oorlog, toen er op andere wijze geld
kwam, kwam ze tot een succesrijk eind.&lt;/p&gt;
&lt;p&gt;Er is beweerd dat deze ontwikkeling, gevoegd bij het tragische
verloop van de Graal, hem heeft ontmoedigd en verbitterd. Had hij in de
opzet van zijn bisschoppelijk bestuur wellicht te hoog gegrepen of had
hij de tijd niet mee? Het gedrag van kleinzielige figuren in het bisdom
die hem dwars zaten en, achter zijn rug om, hem in Rome verdacht
maakten verdroot hem zeer. Toch heeft deze bisschop voor de katholieke
kerk in Nederland bijzonder veel betekend. Hij had immers een
bezielende beweging van de Graal in het leven geroepen, te groots
opgezet voor Nederland, maar wel goed als exportartikel. In Nederland
is deze Graal verdwenen, maar zij bestaat nog in Duitsland, Engeland,
Schotland, Australi&amp;euml; en Amerika. Hij heeft de eenheid, die, mede
door onderlinge rivaliteit, al vele jaren ontbrak, in het Nederlandse
bisschoppencollege hersteld en zo de weg mede bereid voor een
gezamenlijk optreden van het episcopaat in oorlogstijd. Hij heeft de
seminarieopleiding in zijn bisdom door kwaliteitsverbetering op een
hoger plan gebracht. Ook in de andere bisdommen werkte zijn voorbeeld
in deze inspirerend. Zijn opvolger kon, door de omstandigheden
gedwongen, niet alle plannen van hem geheel tot het einde uitvoeren.
Door zijn sociale houding, duidelijk ge&amp;iuml;nspireerd door de sedert
Rerum Novarum gestimuleerde gedachten in de katholieke wereld, wist hij
ook de Haarlemse geestelijkheid te attenderen op de sociale vragen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Priv&amp;eacute; archief-Aengenent, alsmede verslagen van de
bisschoppenvergaderingen, map Graal, map mannelijke jeugdbewegingen,
notities Volksbond berustend in Archief bisdom Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vele artikelen in het 
&lt;em&gt;Katholiek Sociaal Weekblad&lt;/em&gt;

en
&lt;em&gt;De Katholiek&lt;/em&gt;

en de 
&lt;em&gt;Leidse Courant,&lt;/em&gt;

alsmede 
&lt;em&gt;Leerboek der sociologie&lt;/em&gt;

(Leiden, 1909).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Vrouwen van Nazareth&lt;/em&gt;

(Amsterdam, 1933) 15-19; 
&lt;em&gt;Waar eens een Franse kostschool stond. Opstellen over Warmonds
studentenleven...&lt;/em&gt;

(Warmond, 1949) waarin opgenomen P.J. de Kok 'Mgr. J.D.J.
Aengenent', 51-62; L.J. Rogier, 
&lt;em&gt;Katholieke herleving&lt;/em&gt;

(Den Haag, 1956); J. Smithuis, 'Het einde van het NKV', in 
&lt;em&gt;Weekblad de Tijd,&lt;/em&gt;

15-12-1978, 40-42; B. Voets, 
&lt;em&gt;Bewaar het toevertrouwde pand. Het verhaal van het bisdom
Haarlem&lt;/em&gt;

(Hilversum, 1981) passim.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a120.&lt;/p&gt;





&lt;p&gt;B. Voets&lt;/p&gt; 
&lt;dtml-var bwn_footer&gt;</text>
  </biography>
</biodes>

