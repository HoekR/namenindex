<biodes version="1.0">
  <fileDesc>
    <title>Quanjer, Hendrik Marius (1879-1961)</title>
    <ref target="http://resources.huygens.knaw.nl/bwn1880-2000/lemmata/bwn3/quanjer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">quanjer</idno>
    <persName><name type="geslachtsnaam">Quanjer</name>, Hendrik Marius</persName>
    <sex value="1"/>
    <event type="birth" when="1879"/>
    <event type="death" when="1961"/>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/QUANJER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Quanjer, Hendrik Marius&lt;/strong&gt;, plantenziektenkundige (fytopatholoog) (Enkhuizen 23-4-1879 - Zeist 1-3-1961).

  Zoon van Thomas Louis Quanjer, apotheker, en Sophie Sara
  Wilhelmina Manikus. Gehuwd op 13-9-1906 met Willemke Hermanus
  Steltman. Uit dit huwelijk werden 2 dochters geboren.
  
&lt;img src=&amp;quot;images/QUANJER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Quanjer, Hendrik Marius&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Quanjer studeerde, na te Enkhuizen en Hoorn de HBS te hebben
    doorlopen, artsenijkunde aan de Universiteit van Amsterdam
    (1896-1904). Tijdens zijn studie hield hij zich reeds bezig met
    microscopisch-anatomisch onderzoek bij planten, n.a.v. een
    prijsvraag uitgeschreven door de Hollandsche Maatschappij der
    Wetenschappen te Haarlem. Zijn antwoord werd bekroond (1903).
    Hoewel gekwalificeerd als apotheker, zou hij dit beroep nooit
    uitoefenen, want direct na de be&amp;euml;indiging van zijn studie
    werd hij aangesteld als assistent van J. Ritzema Bos aan het
    Phytopathologisch Laboratorium &amp;quot;Willie Commelin Sch&amp;ouml;lten&amp;quot;
    te Amsterdam (1904). Daar werkte hij aan schimmelziekten die in
    de buurt van zijn geboortestreek bij koolplanten voorkwamen,
    met als resultaat een proefschrift, 
    &lt;em&gt;De belangrijkste ziekten van kool in Noord-Holland...&lt;/em&gt;

    (Haarlem, 1906), waarop hij op 15 november 1906 cum laude bij
    prof. E. Verschaffelt promoveerde tot doctor in de
    artsenijbereidkunde aan de Universiteit van Amsterdam.&lt;/p&gt;
&lt;p&gt;Toen in 1906 aan de Rijks Hoogere Land-, Tuin- en
    Boschbouwschool te Wageningen het Instituut voor
    Phytopathologie werd opgericht en Ritzema Bos het directoraat
    ervan aanvaardde, ging Quanjer met hem mee als assistent. Bijna
    zou Quanjer enige jaren later naar de Leidse universiteit zijn
    vertrokken, waar hij per KB van 27 juni 1910 was benoemd tot
    lector in de pharmacographie en galenische pharmacie, maar een
    zakelijk conflict met de toenmalige hoogleraar L. van Itallie
    leidde ertoe dat het KB reeds per 1 september van dat jaar werd
    ingetrokken. In Wageningen hield Ritzema Bos zich vooral met de
    economische entomologie bezig en bestond Quanjers taak niet
    alleen uit het geven van adviezen aan land-, tuin- en
    bosbouwers met betrekking tot plagen en ziekten in hun gewassen
    of bomen, maar tevens werd hem gevraagd de colleges in
    plantenziektenkunde - zowel van tropische als inlandse gewassen
    - te verzorgen. Toen de genoemde Rijks Hoogere School in 1918
    werd omgezet in de Landbouwhoogeschool werd Quanjer benoemd tot
    gewoon hoogleraar in de plantenziektenkunde, waartoe ook de
    mycologie (kennis van schimmels) gerekend werd.&lt;/p&gt;
&lt;p&gt;Uitgangspunt van Quanjers onderzoek was de vergelijking
    tussen de gezonde en de zieke plant: zoals de fysiologische
    processen zich (gedeeltelijk althans) uit de anatomie der
    gezonde plant laten begrijpen, zo zouden zich de
    ziekteprocessen mogelijkerwijze laten begrijpen uit de
    pathologische anatomie. Dit principe, toegepast op de
    krulziekten, in het bijzonder de bladrolziekte van de
    aardappel, bracht in 1912/1913 aan het licht dat deze ziekte
    gepaard gaat met flo&amp;euml;emnecrose (afsterven van de zeef
    vaten), een zeer waardevolle ontdekking, zij het nog geen
    verklaring. Op grond van uitgebreide experimentele
    onderzoekingen (door middel van transplantatie van ziek
    weefsel) werd daarna door hem de besmettelijkheid van de
    bladrolziekte onomstotelijk vastgesteld. Toen het bovendien
    bleek dat er op geen enkele wijze een microscopisch zichtbaar
    te maken ziekteverwekker gevonden kon worden, trok Quanjer de
    conclusie dat we in dit geval met een virusziekte te maken
    hadden (1916). Hiermee was de basis gelegd voor de virologische
    oorsprong van aardappelziekten, en Quanjer kan als een der
    grondleggers worden beschouwd der virologie als onderdeel der
    fytopathologie. Later werd ontdekt dat de perzikbladluis de
    overbrenger was van dit virus en dat tal van plantenziekten
    door een door insekten overgebracht virus worden veroorzaakt.
    Dank zij deze ontdekkingen werd het mogelijk virus-vrij
    pootgoed te telen, waar de Nederlandse land- en tuinbouw in
    hoge mate van heeft geprofiteerd. Erkenning van het belang van
    Quanjers onderzoek kan worden afgeleid uit de oprichting van
    het Laboratorium voor mycologie en aardappelonderzoek in 1923,
    geheel gebouwd en ingericht naar eigen inzicht, met speciaal
    voor mycologisch en virologisch onderzoek gebouwde kassen. Dit
    laboratorium groeide spoedig uit tot het internationale centrum
    ter bestrijding van aardappelziekten. Behalve aan de virale
    oorzaken der krulziekten bij aardappelen, werkte Quanjer aan
    vele andere plantaardige virusziekten, zoals kringerigheid en
    netnecrose van de aardappelknol, bladvuur bij de komkommer en
    de zg. vergelingsziekte en de daarbij optredende
    flo&amp;euml;emvergomming. Daarnaast deed hij nog belangrijk
    onderzoek aan enkele schimmelziekten, zoals roest- en
    stuifbrand-ziekten bij tarwe en gerst en roest- of
    schurftziekte bij de selderijknol.&lt;/p&gt;
&lt;p&gt;Quanjers talrijke publikaties op dit en ander plantkundig
    terrein munten uit door rijkdom aan inhoud en eenvoud van
    stijl. Hij was overtuigd van het belang van een goede
    fytopathologische nomenclatuur, in het bijzonder op het gebied
    der aardappelvirusziekten. Hij legde daarbij de nadruk op de
    complicerende factoren, dat verschillende aardappelrassen
    geheel verschillend reageren op hetzelfde virus en dat
    bepaalde, op het oog gezonde rassen soms smetstofdrager kunnen
    zijn
    &lt;em&gt;&lt;/em&gt;

    en daardoor een gevaar voor andere rassen. Op het
    Internationaal Botanisch Congres van 1935 wees Quanjer op het
    grote belang van de pathologische anatomie voor de
    identificatie, classificatie en differentiatie van de
    aardappelvirusziekten. Als rector magnificus hield Quanjer op 9
    maart 1937 een rede ter gelegenheid van de 19e verjaardag der
    Landbouwhoogeschool over 
    &lt;em&gt;De eenheid der landbouwwetenschap&lt;/em&gt;

    (Wageningen, 1937), waarin hij de plaats van de
    plantenziektenkunde te midden der landbouwwetenschappen aan de
    orde stelde.&lt;/p&gt;
&lt;p&gt;Op 28 juni 1948 nam hij afscheid als hoogleraar met een
    redevoering over 
    &lt;em&gt;Plantenziektenkundig onderzoek in Amsterdam en Wageningen
    1904-1949&lt;/em&gt;

    (Wageningen, 1949), waarin hij een overzicht gaf van zijn
    levenswerk.&lt;/p&gt;
&lt;p&gt;Quanjer is voor zijn, vooral in economisch opzicht
    belangrijke, activiteiten vele malen ge&amp;euml;erd in binnen- en
    buitenland. Zijn naar alle delen der wereld uitgezworven
    leerlingen beschouwden Quanjer als een begenadigd en
    stimulerend docent; zij roemden vooral zijn grote
    welwillendheid en hulpvaardigheid. Door zijn oud-leerlingen
    werd een aflevering van het 
    &lt;em&gt;Tijdschrift over Plantenziekten&lt;/em&gt;

    aan hem opgedragen. Volgens zijn oud-leerling en eerste
    promovendus, J.G. Oortwijn Botjes, stelde hij de geestelijke
    zaken hoger dan de stoffelijke en zou Quanjer eigenlijk
    kunstschilder hebben willen worden, hetgeen bij zijn ouders op
    bezwaren stuitte. Niettemin bracht hij zijn vrije tijd -vooral
    na zijn pensionering - zoveel mogelijk door met schilderen,
    vooral van portretten, bloemen en planten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Stukken van diverse aard betreffende Quanjer in
  Centraal oud-archief en Historische verzameling van de
  Landbouwuniversiteit te Wageningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve vele bijdragen in het 
    &lt;em&gt;Tijdschrift over Plantenziekten&lt;/em&gt;

    en in de 
    &lt;em&gt;Mededelingen der Landbouwhogeschool (Mededeelingen van de
    Rijks Hoogere Land-, Tuin- en Boschbouwschool):&lt;/em&gt;

    'Bijdrage tot de kennis van den anatomischen bouw van
    geneeskrachtige Indische planten', in 
    &lt;em&gt;Natuurkundige verhandelingen van de Hollandsche Maatschappij
    der Wetenschappen te Haarlem&lt;/em&gt;

    3e verz. dl. V, 3e en laatste stuk (Haarlem, 1903) 1-138 met
    platen; 'De belangrijkste ziekten van kool in Noord-Holland. De
    &amp;quot;draaihartigheid&amp;quot;, het ,,vallen&amp;quot; en de kanker'&amp;quot;, 
    &lt;em&gt;ibidem,&lt;/em&gt;

    1906, 3e verz. dl. VI, 2e stuk, 1-84 met platen; 
    &lt;em&gt;Die Nekrose des Phlo&amp;euml;ms der Kartoffelpflanze, die
    Ursache der Blattrollkrankheit&lt;/em&gt;

    (Wageningen, 1913). Overdr. 
    &lt;em&gt;uit Meded. van de RHLT en BS,&lt;/em&gt;

    VI; met N. Slagter, 'De roest- of schurftziekte van de
    selderieknol, en enkele opmerkingen over andere
    selderieziekten', in 
    &lt;em&gt;Tijdschrift over Plantenziekten&lt;/em&gt;

    20 (1914) 13-27; met J. Oortwijn Botjes, 'Nederlandsche
    onderzoekingen over de bestrijding van graan- en grasbrand en
    van strepenziekte', in 
    &lt;em&gt;Mededeelingen van de Rijks Hoogere Land-, Tuin- en
    Boschbouwschool&lt;/em&gt;

    8 (1915) 129-160; samen met H.A.A. van der Lek en J. Oortwijn
    Botjes, 'Aard, verspreidingswijze en bestrijding van
    Phloeemnecrose (bladrol) en verwante ziekten', 
    &lt;em&gt;ibidem&lt;/em&gt;

    10 (1916) 1-138; 'Un nouveau chapitre de la pathologie
    v&amp;eacute;g&amp;eacute;tale reliant cette science &amp;agrave; la pathologie
    animale', in 
    &lt;em&gt;Revue de pathologie v&amp;eacute;g&amp;eacute;tale et d'entomologie
    agricole&lt;/em&gt;

    10 (1923) 22-40; 'Pflanzenpathologie auf
    anatomisch-physiologischer Grundlage', in 
    &lt;em&gt;Angewandte Botanik 6&lt;/em&gt;

    (1924) 225-232; 
    &lt;em&gt;Waarnemingen over ,,kringerigheid&amp;quot; of ,,vuur&amp;quot; en over
    netnecrose van aardappelen&lt;/em&gt;

    (Wageningen, 1926); samen met J. G. Oortwijn Botjes, 
    &lt;em&gt;Aardappelziekten van het ,,stippeistreep&amp;quot; en
    ,,topnecrose&amp;quot;-type en het vraagstuk der latentie en
    physiologische specialisatie&lt;/em&gt;

    (Wageningen, 1929); 'Nieuwe inzichten in den aard der voor
    planten pathog&amp;egrave;ne viren', in 
    &lt;em&gt;Tijdschrift over Plantenziekten&lt;/em&gt;

    45 (1939) 42-51; 'De perzikbladluis een gevaar voor de cultuur
    van de aardappelen en andere gewassen', 
    &lt;em&gt;ibidem&lt;/em&gt;

    224-232; 'Phytopathologische terminologie, met speciale
    bespreking van de begrippen biotrophie, premuniteit en
    antistoffen', 
    &lt;em&gt;ibidem&lt;/em&gt;

    48 (1942) 1-16; 'Variaties op Westerdijks rangschikking der
    plantenziekten', 
    &lt;em&gt;ibidem&lt;/em&gt;

    58 (1952) 224-225.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Een serie artikelen over zijn leven en werk in 
  &lt;em&gt;Tijdschrift over Plantenziekten&lt;/em&gt;

  55 (1949) 3 (mei/juni) 97-117 (met foto); H.L.G. d[e] B[ruyn], in
  
  &lt;em&gt;Tijdschrift over Plantenziekten&lt;/em&gt;

  57 (1961) 36-38 (met foto).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1189.
&lt;/p&gt;


&lt;p&gt;P. Smit&lt;/p&gt; 
&lt;dtml-var bwn_footer&gt;</text>
  </biography>
</biodes>

