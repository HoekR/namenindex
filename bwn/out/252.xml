<biodes version="1.0">
  <fileDesc>
    <title>Breugel Douglas, Casper baron van (1896-1982)</title>
    <ref target="http://resources.huygens.knaw.nl/bwn1880-2000/lemmata/bwn4/breugel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">breugel</idno>
    <persName><name type="geslachtsnaam">Breugel Douglas</name>, Casper baron van</persName>
    <sex value="1"/>
    <event type="birth" when="1896"/>
    <event type="death" when="1982"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BREUGEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Breugel Douglas, Casper baron van&lt;/strong&gt;, diplomaat (Vevey (Zwitserland) 5-1-1896 - Cannes (Frankrijk) 10-8-1982). Zoon van Robert baron van Breugel Douglas en Vera Vassilievna
  Khlebnikoff. Gehuwd op 7-8-1928 met Aga Ioana Maria Berendei. Uit
  dit huwelijk werd 1 dochter geboren.
  
&lt;img src=&amp;quot;images/BREUGEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Breugel Douglas, Casper baron van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Casper van Breugel Douglas, telg uit een Brabants
    regentengeslacht dat in 1815 in de adelstand werd verheven,
    bezocht in Den Haag de vijfjarige HBS en kreeg, na het behalen
    van het einddiploma, een aanstelling op het departement van
    Buitenlandse Zaken. Hij legde in juli 1921 het examen voor
    gezantschapsattach&amp;eacute; af en woonde vervolgens, als een van
    de secretarissen van de Nederlandse delegatie, de
    vlootconferentie in Washington (1921/1922) bij. Daarna was hij
    werkzaam op de legaties te Brussel (1922/1923) en
    Constantinopel (1923). In november 1923 werd Van Breugel
    Douglas bevorderd tot gezantschapssecretaris, in welke rang hij
    achtereenvolgens verbonden was aan de Nederlandse
    vertegenwoordigingen te Rio de Janeiro (1923-1926), Boekarest
    (1927/1928) - waar hij trouwde met de dochter van een Roemeense
    hofdignitaris -, Berlijn (1928/1929), Kopenhagen (1929/1930),
    Ankara (1930-1932) en Washington (1933-1937). Op de laatste
    post werkte hij sinds februari 1934 in de rang van
    gezantschapsraad. In mei 1937 volgde zijn benoeming tot
    buitengewoon gezant en gevolmachtigd minister in Athene.&lt;/p&gt;
&lt;p&gt;De carri&amp;egrave;re van Van Breugel Douglas verliep dus op de
    gebruikelijke wijze: zijn bevorderingen kwamen na het vereiste
    aantal jaren, zij het met enige vertraging, tot stand. Hij
    toonde zich een typische representant van de aristocratische
    mentaliteit die in de vooroorlogse jaren in de Nederlandse
    diplomatieke dienst de boventoon voerde. Zelf maakte hij eens
    de opmerking dat tact, plichtsbesef en intellectuele paraatheid
    vereisten waren voor het goed functioneren van het corps. In
    zijn ogen waren mensen met een aristocratische achtergrond
    daarvoor dan ook het geschiktst. Juist zulke opvattingen zouden
    in zijn verdere loopbaan aanleiding geven tot botsingen met
    diplomatiek personeel van een lagere komaf. Daar kwam bij dat
    Van Breugel Douglas zich ontpopte als een tamelijk eigengereid
    persoon. De gezant vertoefde graag in hoog gezelschap en
    maakte, niet zonder trots, melding van een aantal door hem
    ontvangen officiers- en ridderkruisen.&lt;/p&gt;
&lt;p&gt;Na de Duitse bezetting van Griekenland in april 1941 moest
    Van Breugel Douglas de post in Athene verlaten. Eind december
    werd hij uitgezonden naar China, omdat hij op dat moment als
    enige onmiddellijk beschikbaar was voor deze diplomatieke post.
    Een groot nadeel was wel dat zijn kennis van de problematiek
    van de Nederlands-Chinese betrekkingen minimaal was. Daarom
    volgde hij, op doorreis naar zijn nieuwe bestemming, in Batavia
    een spoedcursus die vooral zijn kennis van de problemen
    voortvloeiend uit de aanwezigheid van een groot aantal Chinezen
    in Nederlands-Indi&amp;euml; moest aanvullen. Gezien de politieke
    verdeeldheid waaraan China in die jaren ten prooi was gevallen,
    kreeg Van Breugel Douglas de instructie mee voorzichtig enkele
    bezoeken voor te bereiden aan de door de Japanners bezette
    steden Shanghai en Peking. Verder moest hij onoffici&amp;euml;le
    contacten onderhouden met het door de Japanners in het leven
    geroepen marionettenregime onder leiding van Wang Tsjing-wei te
    Nanking. Maar primair diende de gezant zich te concentreren op
    de relatie met de Nationalistische regering onder leiding van
    Tsjiang Kai-sjek in Tsjoenking.&lt;/p&gt;
&lt;p&gt;Voordat Van Breugel Douglas zich goed en wel in Tsjoengking
    had gevestigd, was een belangrijk deel van zijn instructie
    reeds door de gebeurtenissen achterhaald. Met de capitulatie
    van Nederlands-Indi&amp;euml;, in maart 1942, verdween het belang
    dat de Nationalisten bij betrekkingen met Nederland konden
    hebben. Voor Tsjiang Kai-sjek en de zijnen had het geen zin
    meer, via Van Breugel Douglas, bij de Nederlandse regering aan
    te kloppen voor militaire samenwerking, leveranties van
    goederen en kredieten. Voor de gezant bleef weinig anders over
    dan zijn tijd grotendeels te vullen met - overigens niet
    oninteressante - observaties. Ook verder was de
    gezantschapspost in China voor Van Breugel Douglas allesbehalve
    een genoegen. De levensomstandigheden in Tsjoengking waren,
    anders dan hij gewend was, ronduit slecht. Het bewind van
    Tsjiang Kai-sjek maakte in de ogen van de gezant een weinig
    verheffende indruk: de Kwo-min-tang regering was een van
    corruptie doortrokken regime.&lt;/p&gt;
&lt;p&gt;Als chef de poste stelde Van Breugel Douglas de rapporten
    samen, daarbij tot eind 1942 geassisteerd door
    gezantschapssecretaris en tolk H. Bos. Deze laatste heeft
    ongetwijfeld sterk zijn stempel gedrukt op de inhoud van de
    berichtgeving, aangezien hij als enige Nederlander van het
    gezantschap de Chinese taal beheerste en na zijn jarenlange
    verblijf aldaar een goed inzicht had in de politiek van dit
    land. Een conflict tussen Van Breugel Douglas en hem kon
    derhalve niet uitblijven. Ook met de aan het gezantschap
    verbonden Nederlandse militaire vertegenwoordiger, L.Ph. van
    Temmen, kwam hij in ernstige aanvaring.&lt;/p&gt;
&lt;p&gt;Op 12 november 1942 werd besloten Van Breugel Douglas als
    buitengewoon en gevolmachtigd ambassadeur naar de Sovjetunie te
    zenden. Op 10 juli 1942 had de Nederlandse regering te Londen
    een overeenkomst getekend met de USSR betreffende erkenning en
    het aanknopen van diplomatieke betrekkingen. Het viel niet mee
    voor de post in Moskou een geschikte kandidaat te vinden. In
    november gingen de gedachten evenwel uit naar Van Breugel
    Douglas. Men achtte het niet verstandig hem langer in
    Tsjoengking te handhaven. Voor het ambassadeurschap in Moskou
    had hij in elk geval het voordeel dat zijn moeder uit Rusland
    afkomstig was. Bovendien hoopte minister van Buitenlandse Zaken
    E.N. van Kleffens dat Van Breugel Douglas de situatie in de
    Sovjetunie met niet 'meer vooringenomenheid zou beschouwen dan
    voor een rechtgeaarde Nederlander ... onvermijdelijk schijnt'.
    Of de ministerraad er echter verstandig aan deed juist Van
    Breugel Douglas in Moskou te benoemen is de vraag. Al meteen
    bleek hij zich weinig gelukkig te voelen met zijn nieuwe
    functie. Vooral het persoonlijke en tijdelijke karakter van de
    hem verleende ambassadeurstitel stak Van Breugel Douglas ten
    zeerste. Hij vreesde hierdoor een ongeloofwaardige indruk te
    maken op de Russen.&lt;/p&gt;
&lt;p&gt;Door allerlei logistieke problemen kwam Van Breugel Douglas
    pas in september 1943 in de Sovjetunie aan. Eenmaal in Moskou
    ge&amp;iuml;nstalleerd, stak de ambassadeur zijn misnoegen niet
    onder stoelen of banken. Hij achtte zijn staf te klein en
    beklaagde zich dat de Nederlandse vertegenwoordiging werd
    ondergebracht in een paar hotelkamers in de Russische
    hoofdstad. Het huisvestingsprobleem werd pas in 1945 opgelost.
    De ambassadeur oordeelde niet positief over de Sovjetunie en
    haar inwoners. In zijn rapportages maakte hij gewag van 'dit
    primitieve volk', 'apostelen van het communisme' en vooral van
    hun 'simplistische gevoelens'.&lt;/p&gt;
&lt;p&gt;Daar het verkrijgen van inlichtingen en het leggen van
    persoonlijke contacten met de bureaucratisch ingestelde
    Sovjetautoriteiten welhaast onmogelijk was, waren de Westerse
    ambassades sterk op elkaar aangewezen voor het verkrijgen en
    vergaren van informatie over de USSR. Ook Van Breugel Douglas
    bezocht in Moskou regelmatig buitenlandse collega's. Zijn
    persoonlijke contacten met Britse en Amerikaanse diplomaten
    waren goed, waardoor hij via hen, met een soms grote
    vasthoudendheid, voor Nederlandse belangen bij de Russische
    regering kon opkomen. Dit gold in het bijzonder voor de
    repatri&amp;euml;ringskwestie. Tijdens de oorlog waren veel
    Nederlanders, via de Arbeitseinsatz, onvrijwillig naar
    Oost-Europa getransporteerd. Van Breugel Douglas kreeg de
    opdracht een regeling met Moskou te treffen ten einde hun
    terugkeer naar Nederland te bespoedigen. Aangezien de
    Sovjetregering echter alle op Russisch, Pools of Duits
    grondgebied aangetroffen Nederlanders als handlangers van
    Duitsland beschouwde, hadden zijn inspanningen weinig succes.
    Na de oorlog kreeg hij daarom het verwijt zich onvoldoende voor
    de repatrianten te hebben ingespannen, een verwijt dat
    overigens in 1952 door de enqu&amp;ecirc;tecommissie naar het
    regeringsbeleid 1940-1945 ongegrond werd bevonden.&lt;/p&gt;
&lt;p&gt;In juni 1946 werd ambassadeur Van Breugel Douglas
    teruggeroepen en met ingang van 1 oktober officieel op
    non-actief gesteld vanwege vermeende 'onbehoorlijke
    financi&amp;euml;le transacties', bestaande uit het 'invoeren van
    op illegale wijze verkregen roebels' en 'het handel drijven met
    door hem onder diplomatieke immuniteit ingevoerde goederen' (&lt;em&gt;Bijlage Eerste Kamer 1950-1951&lt;/em&gt;). De tegen hem geuite beschuldigingen vonden hun oorsprong in
    een in juni 1946 uitgebracht rapport van de Algemene
    Rekenkamer. Een inderhaast door de minister ingestelde
    ambtelijke onderzoekscommissie zou in 1947 de bevindingen van
    de Rekenkamer onderschrijven. Op 16 april 1948 werd daarom
    besloten Van Breugel Douglas eervol, maar niet op eigen verzoek
    te ontslaan.&lt;/p&gt;
&lt;p&gt;Van Breugel Douglas wenste echter niet te berusten in dit
    abrupte en weinig gracieuze einde van zijn carri&amp;egrave;re. Hij
    probeerde het ontslag ongedaan te maken door de
    Eerste-Kamercommissie voor de verzoekschriften in te schakelen.
    In april 1951 kwam deze commissie tot de conclusie dat er voor
    ontslag onvoldoende grond was geweest. De schuld was al te
    eenzijdig bij de ambassadeur gelegd. Al met al zou de gehele
    affaire nog enkele jaren voortslepen en nooit geheel
    bevredigend voor de ex-ambassadeur worden opgelost. Na zijn
    ontslag als ambassadeur woonde Van Breugel Douglas meestentijds
    in het buitenland, laatstelijk in Cannes, waar hij op 86-jarige
    leeftijd overleed&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens over de affaire-Van Breugel Douglas in de
  collectie-Van Bylandt 1940-1945 en de collectie-Van Breugel
  Douglas 1942-1946, beide berustend bij het ministerie van
  Buitenlandse Zaken te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Bijlagen van het verslag der handelingen van de Eerste Kamer
  der Staten-Generaal 1950-1951&lt;/em&gt;

  , nr. 80; 
  &lt;em&gt;ibidem 1951-1952&lt;/em&gt;

  , nr. 18; 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIa/b ('s-Gravenhage, 1952) 493-512; A.E. Kersten, 
  &lt;em&gt;Buitenlandse Zaken in ballingschap 1940-1945. Institutionele
  aspecten van het buitenlands beleid in een stroomversnelling&lt;/em&gt;

  (Alphen aan den Rijn, 1981); F. Dankers, Nederland en China,
  1940-1950. De hoofdlijnen van het Nederlandse Chinabeleid in
  continu&amp;iuml;teit en verandering [Ongepubliceerde
  doctoraalscriptie Afd. Geschiedenis KU Nijmegen] (Nijmegen,
  1982); M.A.P. van den Berg, 'De repatriantenkwestie 1945. De
  terugkeer van Nederlanders uit de Sovjetunie', in 
  &lt;em&gt;De lage landen en de Sovjetunie. Beeldvorming en
  betrekkingen&lt;/em&gt;

  . Onder red. van M.L. Roholl [e.a.] (Amsterdam, 1989) 11-27; G.T.
  Witte, 
  &lt;em&gt;Een verre vijand komt naderbij. De diplomatieke betrekkingen
  van Nederland met de Sovjetunie, 1942-1953&lt;/em&gt;

  (Kampen, 1990).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 237.
&lt;/p&gt;

&lt;p&gt;G.T. Witte&lt;/p&gt; 
&lt;dtml-var bwn_footer&gt;</text>
  </biography>
</biodes>

