<biodes version="1.0">
  <fileDesc>
    <title>Polak, Henri (1868-1943)</title>
    <ref target="http://resources.huygens.knaw.nl/bwn1880-2000/lemmata/bwn5/polak_h"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polak_h</idno>
    <persName><name type="geslachtsnaam">Polak</name>, Henri</persName>
    <sex value="1"/>
    <event type="birth" when="1868"/>
    <event type="death" when="1943"/>
    <state type="occupation">vakbondsbestuurder</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/POLAK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polak, Henri&lt;/strong&gt;, vakbondsbestuurder en politicus (Amsterdam 22-2-1868 - Laren (N.H.) 18-2-1943). 
zoon van Moses Polak, diamantslijper, later juwelier, en
  Marianna Smit. Op 9-8-1888 gehuwd met Emily Nijkerk
  (1868-1943). Dit huwelijk bleef kinderloos.
  

  
&lt;img src=&amp;quot;images/POLAK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polak, Henri&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Henri Polak was nauwelijks dertien jaar toen hij - zeer
    tegen zijn zin en tegen het advies van zijn onderwijzer - van
    school werd gehaald. Zijn vader meende dat het gezin, dat
    uiteindelijk elf kinderen zou tellen, een tweede kostwinner
    nodig had. Henri, hoe begaafd ook, was nu eenmaal de oudste
    en moest aan de slag als diamantsnijder. Toen de
    omstandigheden in de diamantnijverheid verbeterden, wist
    vader Moses zich als zelfstandig juwelier te vestigen en
    kregen de jongere kinderen wel de gelegenheid verder te
    studeren.&lt;/p&gt;
&lt;p&gt;In 1888 vertrok Polak, achttien jaar oud, onverwacht naar
    Londen, na een ruzie met zijn vader, die zich verzette tegen
    zijn 'nauwe betrekkingen met een vrouwspersoon van
    twijfelachtige zeden' (Bloemgarten (1993), 21). In Londen
    voegde hij zich bij de Nederlanders die in het overwegend
    door Oostjoodse emigranten bevolkte East End de Britse
    diamantindustrie gaande hielden. In het gezin waarbij hij in
    de kost was, vond hij de vrouw met wie hij zijn leven zou
    delen, Milly Nijkerk. Wel zou het huwelijk door de
    veelvuldige affaires van de echtgenoot herhaaldelijk op de
    proef worden gesteld. Met een onderbreking van enkele maanden
    zou het paar tot 1890 in Londen blijven wonen.&lt;/p&gt;
&lt;p&gt;Na zijn terugkeer in Amsterdam werd Polak lid van de
    Sociaal-Democratische Bond (SDB), een ongebruikelijke stap,
    want de meeste joodse arbeiders hadden tot dan toe weinig op
    met het socialisme. Hoewel hij in de loop van zijn leven
    verschillende versies van zijn 'bekering' heeft gegeven,
    staat wel vast dat de socialistische propagandisten in Hyde
    Park daaraan in belangrijke mate hebben bijgedragen. Polaks
    toetreding tot de SDB markeerde het begin van zijn
    veelzijdige politieke en culturele ontwikkeling. Hij legde
    zich hier toe op propagandistische activiteiten. In dit kader
    paste zowel de overneming door Polak en een aantal van zijn
    geestverwanten van de kwijnende Nederlandsche
    Diamantbewerkers Vereeniging in 1892 als het werk voor de
    propagandaclub ''t Centrum', die er inderdaad in slaagde om
    in korte tijd veel joodse arbeiders voor het socialisme te
    winnen.&lt;/p&gt;
&lt;p&gt;Polaks werkzaamheden als vakbondsman, propagandist en
    redacteur (sinds 1893) van het sociaal-democratische weekblad
    
    &lt;em&gt;De Nieuwe Tijd&lt;/em&gt;

    deden zijn ster in de SDB snel rijzen, maar confronteerden
    hem onvermijdelijk ook met de diepsnijdende persoonlijke en
    politieke geschillen die de vroege socialistische beweging
    uiteindelijk zouden doen splijten. In die politieke
    heksenketel probeerde Polak zijn eigen weg te vinden, ook in
    zijn journalistieke werk, waaruit overigens onmiskenbaar
    literaire ambities spraken. Uiteindelijk koos hij de zijde
    van de reformisten, en in 1894 was hij een van de 'twaalf
    apostelen', zoals de oprichters van de Sociaal-Democratische
    Arbeiderspartij (SDAP) zouden worden genoemd. In de
    daaropvolgende decennia zou Polak een belangrijke rol in de
    SDAP blijven spelen, onder meer als lid van het
    partijbestuur, gedurende vele jaren met onderbrekingen, vanaf
    de oprichting van de partij, en als partijvoorzitter, van
    1900 tot 1905. Hij was de eerste sociaal-democraat die
    zitting had in de Amsterdamse gemeenteraad, van 1902 tot
    1906, en de eerste sociaal-democraat in de Eerste Kamer, van
    25 november 1913 tot en met 19 mei 1922 en van 19 september
    1923 tot en met 5 juni 1937. Tussendoor, van september tot
    november 1913, was hij korte tijd lid van de Tweede
    Kamer.&lt;/p&gt;
&lt;p&gt;Het was evenwel niet de ontwikkeling van de partij, maar
    die van de Nederlandse vakbeweging waarop Polak persoonlijk
    een stempel zou drukken. Een beslissend moment daarbij vormde
    de oprichting - tijdens een staking - van het
    'Hoofd-Comit&amp;eacute; der gezamenlijke Diamantbewerkers
    Vereenigingen' in 1894, een samenwerkingsverband van de
    Handwerkers Vriendenkring en enkele vakverenigingen, dat een
    jaar later zou worden omgedoopt tot de Algemeene
    Nederlandsche Diamantbewerkersbond (ANDB). Polak, die tot
    voorzitter werd gekozen, drukte van meet af aan zijn stempel
    op wat beschouwd kon worden als de eerste moderne vakbond in
    Nederland. De ANDB groeide in korte tijd uit tot een
    modelbond. Zelfbewust, goed georganiseerd, slagvaardig en
    financieel krachtig, richtte hij zich op belangenbehartiging
    en niet op politieke actie, zoals de bonden van de 'oude
    beweging'.&lt;/p&gt;
&lt;p&gt;Als voorzitter van de ANDB en, later, het Wereldverbond
    van Diamantbewerkers zette Polak de lijnen uit die door een
    toenemend aantal vakorganisaties zouden worden gevolgd. De
    ontwikkeling van de moderne vakorganisatie, die nog eens werd
    gestimuleerd door het echec van de spoorwegstaking van 1903,
    vond haar eindpunt in de oprichting van het Nederlandsch
    Verbond van Vakvereenigingen (NVV) in 1906. Het sprak bijna
    vanzelf dat het voorzitterschap toeviel aan Polak, door de
    sociaal-democratische voorman J.H. Schaper gekarakteriseerd
    als 'de vakbeweging zelve' (Bloemgarten (1993), 203).&lt;/p&gt;
&lt;p&gt;Hoewel Polaks activiteiten zich steeds verder uitbreidden,
    bleef hij zijn leven lang trouw aan de ANDB, waaraan hij op
    persoonlijke wijze leiding gaf. Als moderne bond stelde deze
    zich weliswaar in de eerste plaats op als behartiger van de
    belangen van zijn leden, tegelijk was hij beduidend meer dan
    dat. Uiteindelijk ging het erom - in de ogen van Polak - de
    diamantarbeiders aaneen te smeden tot een socialistische
    Gideonsbende, voor wie culturele ontplooiing en zedelijke
    verheffing van even groot belang waren als sociale strijd en
    materi&amp;euml;le vooruitgang. Voor Polak waren dat geen loze
    woorden. Op alle mogelijke manieren probeerde hij zijn
    aanhang voor deze idealen te winnen.&lt;/p&gt;
&lt;p&gt;In de weerklank die Polaks streven binnen de ANDB vond,
    weerspiegelde zich nog een andere ontwikkeling: de
    geleidelijke emancipatie van het Amsterdamse joodse
    proletariaat. De grote meerderheid van de tienduizenden
    arbeiders in de Amsterdamse diamantbewerking - de
    omvangrijkste en hoogst ontwikkelde branche in de
    diamantwereld - was joods; omgekeerd was ongeveer een derde
    van de joodse arbeiders direct afhankelijk van deze
    wispelturige bedrijfstak. Binnen de joodse gemeenschap
    vervulden Polak en de ANDB een voortrekkersfunctie; de bond
    was een baken op de weg naar een volwaardige plaats in de
    Nederlandse samenleving, weg uit de armoede en het
    'getto'.&lt;/p&gt;
&lt;p&gt;Toch was de ANDB geen 'joodse bond'. Integendeel, het
    bestuur, Polak voorop, verzette zich met kracht tegen
    pogingen, van welke zijde ook, de ANDB te monopoliseren en
    daarmee tot 'een broeinest van rassenhaat' te maken. Precies
    deze omstandigheden hebben er belangrijk toe bijgedragen dat
    de joodse arbeiders in Nederland een ge&amp;iuml;ntegreerder
    plaats in de samenleving innamen dan in veel andere landen,
    zoals Frankrijk, Groot-Brittanni&amp;euml; of Polen.&lt;/p&gt;
&lt;p&gt;Binnen de joodse gemeenschap groeide Polak in de loop der
    jaren uit tot een welhaast mythische figuur, vereerd en
    tegelijkertijd vertrouwd en bejegend als een naast
    familielid. Met genegenheid sprak men over zijn persoonlijke
    betrokkenheid en toegankelijkheid, zijn vaderlijke strengheid
    en zorgzaamheid jegens velen binnen en buiten de ANDB.
    Natuurlijk had hij ook zijn zwakheden. Hij kon bijzonder
    rechtlijnig, eigenzinnig en fel zijn, en ook viel het hem
    moeilijk van jongere vrouwen af te blijven. Maar hem werd
    veel vergeven. Door de combinatie van volksopvoeder,
    vakbondsleider en vertrouwenspersoon werd hij als het ware de
    'rebbe der diamantbewerkers' (Meijer). De bundeling van deze
    rollen, verbonden met verschillende tradities, ervoer Polak
    niet als een probleem. Hij was er als het ware mee
    opgegroeid, sinds zijn jeugd, toen hij, wonend op de
    Botermarkt - buiten het 'getto' -, in de oude Jodenbuurt
    schoolging en daar op sabbat met zijn vader de synagoge en de
    'chewre' bezocht.&lt;/p&gt;
&lt;p&gt;In tegenstelling tot veel anderen in zijn omgeving voelde
    Polak nauwelijks een spanning tussen zijn joodse afkomst,
    zijn socialisme en Nederlanderschap. Hij brak al vroeg met
    het geloof, maar zonder rancune; later zou hij zelfs met
    weemoed over de oude Jodenbuurt schrijven. En hoewel hij het
    zionisme aanvaardde als een noodzakelijke uitweg voor de
    vervolgde joden in Oost-Europa en op grond hiervan zelfs
    actief was binnen het Palestina Opbouwfonds, stond deze
    beweging emotioneel en politiek ver van hem af. Diep
    verontwaardigd keerde hij zich in de jaren dertig tegen
    pogingen - van zionistische en extreem-rechtse zijde - de
    positie van joden als 'Hollanders' in twijfel te trekken.&lt;/p&gt;
&lt;p&gt;Zeer opmerkelijk was Polaks opstelling in de scherpe
    conflicten die de socialistische beweging aan het begin van
    deze eeuw teisterden. Voor zover hij al belangstelling had
    voor theoretische kwesties, dan beperkte deze zich
    hoofdzakelijk tot de vakbeweging, waaraan hij enkele
    belangwekkende beschouwingen wijdde. Polak ontpopte zich als
    een uitgesproken pleitbezorger van een evolutionair
    socialisme. Daartoe werd hij ge&amp;iuml;nspireerd door de Britse
    socialisten Sidney en Beatrice Webb - van wie hij enkele
    werken, waaronder 
    &lt;em&gt;History of trade unionism&lt;/em&gt;

    (1894), vertaalde - en de 'Fabian Society', waarvan de
    invloedrijke socialistische industrieel F.M. Wibaut en hij de
    enige Nederlandse leden waren. Toch verhinderde dit Polak
    niet het bij de richtingenstrijd in de SDAP op te nemen voor
    de marxistische oppositie. Nog tijdens de discussies op het
    Deventer Congres in 1909 zou hij proberen te bemiddelen. De
    scheuring die zich daar voltrok, was voor hem een bittere
    ervaring. Uit protest tegen de compromisloze houding van de
    partijleiding jegens de opposanten - onder wie een aantal van
    zijn vrienden -- besloot Polak zijn functies in de beweging,
    waaronder het voorzitterschap van het NVV, neer te
    leggen.&lt;/p&gt;
&lt;p&gt;Polaks toenmalige sympathie voor de marxistische oppositie
    had minder te maken met haar theoretische zuiverheid dan door
    hem met haar gedeelde belangstelling voor kunst en cultuur.
    In de grond van de zaak was het socialisme van Polak en zijn
    vrienden - onder wie Franc van der Goes, Herman Gorter, het
    echtpaar Rik en Henri&amp;euml;tte Roland Holst, J.F. Ankersmit
    en H.P. Berlage - ethisch en esthetisch van aard: het
    kapitalisme zou nimmer in staat zijn de arbeiders waardigheid
    en schoonheid te verschaffen, en daarom moest dit stelsel
    verdwijnen. Anderzijds zou de arbeider 'zonder onderwijs,
    zonder opvoeding, zonder cultuur ... nooit de eigenschappen
    bezitten, die hem den onontbeerlijken gemeenschapszin zullen
    brengen en hem zullen maken tot den socialistisch denkenden
    en handelenden mensch, die de nieuwe gemeenschap scheppen en
    besturen zal', aldus Polak in 
    &lt;em&gt;Het Jonge Leven&lt;/em&gt;

    (febr. 1920), het door hem opgerichte en geredigeerde
    maandblad voor jonge diamantarbeiders.&lt;/p&gt;
&lt;p&gt;Ook de wortels van Polaks cultuursocialistische idealen
    zijn voor een belangrijk deel te herleiden tot Britse
    bronnen, met name William Morris en diens Arts and Craft
    Movement. Deze invloed werkte door in de besluiten over de
    nieuwe zetel van de ANDB. Het ontwerp en de decoratie daarvan
    werden gegund aan twee geestverwanten, de architect Berlage
    en de beeldend kunstenaar Roland Holst, een samenwerking die
    resulteerde in een gebouw (1900) dat de Bondsleden met trots
    vervulde en als een bijzonder en waardevol architectonisch
    werk mag worden beschouwd.&lt;/p&gt;
&lt;p&gt;Polaks ethisch-esthetische opvatting van het socialisme
    vond haar weerslag niet alleen in zijn werk voor de
    vakbeweging en de politiek, zijn omvangrijke journalistieke
    oeuvre en zijn bestuurlijke en publicistische activiteiten op
    het terrein van de natuurbescherming en de monumentenzorg,
    maar ook in zijn persoonlijke leven. Een belangrijk moment
    daarin vormde zijn verhuizing van Amsterdam naar een
    landelijke, door Berlage ontworpen woning in het Gooise
    kunstenaarsdorp Laren in april 1906, een stap die was
    ingegeven door zijn toenemende doofheid, zijn liefde voor de
    natuur en de wens om zijn zieke pleegzoon Hans - geboren uit
    het huwelijk van zijn broer Sjef en Sara Fuldauer - een
    gezonde omgeving te bieden.&lt;/p&gt;
&lt;p&gt;Het leven in Laren bood Polak tevens de gelegenheid zich
    wat meer terug te trekken. Hij had dat ook nodig, want er zou
    altijd een spanning blijven tussen de extraverte Polak, die
    het heerlijk vond voor een grote menigte zijn idee&amp;euml;n op
    plastische wijze uiteen te zetten, en de man die zich wilde
    afzonderen om te studeren, te schrijven en vertalen, en dit
    voor zichzelf misschien van grotere waarde achtte.&lt;/p&gt;
&lt;p&gt;In juni 1932 verleende de Universiteit van Amsterdam Polak
    een eredoctoraat 'wegens maatschappelijke verdiensten voor de
    wetenschap'. De titel vervulde Polak, die slechts de lagere
    school had doorlopen, met trots, vooral ook omdat de
    toelichting bij het besluit niet alleen melding maakte van
    zijn verdiensten voor de arbeidersbeweging en de
    natuurbescherming, maar ook van zijn kennis van en liefde
    voor de natuur, taal en literatuur.&lt;/p&gt;
&lt;p&gt;Het eredoctoraat bezegelde in zekere zin ook de positie
    die Polak op dat moment binnen de socialistische beweging
    innam. Opererend op het tweede plan, maar steeds zichtbaar,
    niet alleen als lid van de Eerste Kamer en als leider van de
    ANDB, maar vooral ook als auteur van enkele populaire werken,
    zoals 
    &lt;em&gt;Het kleine land en zijn groote schoonheid&lt;/em&gt;

    (1929) en een eigen wekelijkse 'Kroniek' in de bladen van de
    Arbeiderspers, groeide hij in de jaren tussen de
    wereldoorlogen uit tot een betrekkelijk onafhankelijke en
    gezaghebbende figuur. Hij was daarom bij uitstek de man om -
    voor de tweede maal - het voorzitterschap van de SDAP op zich
    te nemen toen deze partij in 1926 plots haar bezoldigde
    voorzitter kwijtraakte en zich bovendien bedreigd voelde door
    de politieke aspiraties van de ambitieuze NVV-voorzitter Roel
    Stenhuis. Polak zou de functie bijna twee jaar, van april
    1926 tot december 1927, vervullen.&lt;/p&gt;
&lt;p&gt;De 'Kroniek' in 
    &lt;em&gt;Het Volk&lt;/em&gt;

    en zijn kopbladen was minder een politiek overzicht dan een
    lessenaar, vanwaar Polak zijn lezers de natuur en de wereld
    van de muziek en literatuur binnenvoerde, dan wel onderhield
    over taal en spelling. Met de opkomst van het
    nationaal-socialisme in Duitsland en - wat later - in
    Nederland veranderde de toonzetting van de rubriek echter
    aanzienlijk. Scherp, vasthoudend en onverzoenlijk bestreed
    hij alles wat maar in de buurt kwam van het
    rechts-revolutionaire en racistische denken. Aan de andere
    kant ontpopte hij zich in uitvoerige - bijna apologetische -
    beschouwingen over de joodse cultuur en religie en 'de
    talloze verdiensten die de joden de mensheid hadden bewezen'
    als 'een vurig advocaat der joden' (Gans, 88).&lt;/p&gt;
&lt;p&gt;De manier waarop Polak het fascisme en
    nationaal-socialisme bestreed, stuitte in eigen kring op
    weerstand. Sommige partijbestuurders meenden dat Polaks
    optreden onproductief was en zelfs averechts zou kunnen
    uitwerken, terwijl enkele anderen zich stoorden aan wat zij
    zagen als een preoccupatie met joodse sentimenten. Voor de
    Nationaal Socialistische Beweging (NSB) - in de 'Kroniek' al
    vroeg neergezet als een beweging die zich weliswaar voordeed
    als een 'nette' versie van het nationaal-socialisme, maar
    eens haar ware aard zou tonen - was Polak een belangrijk
    propagandistisch doelwit. Dat juist hij, een jood, alom werd
    gerespecteerd als verdediger van de Nederlandse taal, cultuur
    en natuur, lijkt de weerzin van de inheemse nazi's tegen
    Polak eerder te hebben aangewakkerd dan getemperd.&lt;/p&gt;
&lt;p&gt;Polaks laatste artikel in het weekblad van de ANDB,
    verschenen op 9 mei 1940, ging over Erasmus en de gruwelen
    van de oorlog. Na de Duitse overval trachtte zijn pleegzoon
    de familie over te halen naar Groot-Brittanni&amp;euml; te
    vluchten. Polak stelde de beslissing uit tot het te laat was.
    Hij dook onder. Toen hij zes weken later terugkeerde naar
    Laren, gebeurde er een maand lang niets, totdat hij op
    beschuldiging van anti-Duitse 'Hetzerei' werd gearresteerd.
    Na een verblijf van een half jaar in het Amsterdamse huis van
    bewaring werd hij overgebracht naar het rusthuis van een
    NSB-arts in Wassenaar, waarmee hij feitelijk de gevangene was
    van de NSB. Het verblijf, waarvan hij zelf de kosten moest
    dragen, vormde een periode van grote eenzaamheid. Polak werd
    onverwacht vrijgelaten in juli 1942, precies op het moment
    dat de deportaties naar de vernietigingskampen begonnen. Door
    ziekte bleef hem dit lot bespaard, in tegenstelling tot zijn
    vrouw Milly, die kort na zijn dood, begin 1943, werd
    gedeporteerd naar Westerbork, waar zij overleed.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  De belangrijkste publicaties en vertalingen van H. Polak
    worden genoemd in de onder L genoemde publicatie van
    Bloemgarten (1993), 731-734. Hier worden niet vermeld de
    duizenden artikelen die Polak schreef in o.a. 
    &lt;em&gt;Het Volk&lt;/em&gt;, 
    &lt;em&gt;Algemeen Handelsblad&lt;/em&gt;, 
    &lt;em&gt;Het Jonge Leven, De Nieuwe Tijd&lt;/em&gt;, het 
    &lt;em&gt;Weekblad&lt;/em&gt;
    &lt;em&gt;ANDB&lt;/em&gt;

    en de 
    &lt;em&gt;Socialistische Gids&lt;/em&gt;.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jaap Meijer, 'Henri Polak. ''Rebbe der
  diamantbewerkers'' ', in 
  &lt;em&gt;De Vrije Katheder&lt;/em&gt;

  5 (1946) 556-557; 
  &lt;em&gt;Doctor Henri Polak. Van het vuur dat in hem brandde&lt;/em&gt;. Onder red. van O. Montagne en Johan Winkler (Amsterdam 1948);
  Salvador Bloemgarten, 'Henri Polak. A Jew and a Dutchman', in 
  &lt;em&gt;Dutch Jewish History&lt;/em&gt;. I: 
  &lt;em&gt;Proceedings of the symposium on the history of the Jews in
  the Netherlands ...&lt;/em&gt;. Onder red. van J. Michman (Jeruzalem 1984) 261-278; idem,
  lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  II (Amsterdam 1987) 107-112; idem, 
  &lt;em&gt;Henri Polak. Sociaal democraat, 1868-1943&lt;/em&gt;

  (Amsterdam 1993); Evelien Gans, 
  &lt;em&gt;De kleine verschillen die het leven uitmaken. Een
  historische studie naar joodse sociaal-democraten en
  socialistisch-zionisten in Nederland&lt;/em&gt;

  (Amsterdam 1999); Karin Hofmeester, 
  &lt;em&gt;'Als ik niet voor mijzelf ben ...' De verhouding tussen
  joodse arbeiders en de arbeidersbeweging in Amsterdam, Londen
  en Parijs vergeleken, 1870-1914&lt;/em&gt;

  (Z.pl. 1999); Joost Ramaer, 'Henri Polak. Generaal van de
  arbeidersbeweging', in 
  &lt;em&gt;Kopstukken van het laagland. Een eeuw Nederland in honderd
  portretten&lt;/em&gt;. Onder red. van Paul Brill ([Amsterdam] 1999)
  76-79.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1164.
&lt;/p&gt;


&lt;p&gt;Frank van Vree&lt;/p&gt; 
&lt;dtml-var bwn_footer&gt;</text>
  </biography>
</biodes>

