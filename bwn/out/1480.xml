<biodes version="1.0">
  <fileDesc>
    <title>Reddingius, Aaltje (1868-1949)</title>
    <ref target="http://resources.huygens.knaw.nl/bwn1880-2000/lemmata/bwn3/reddingius"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reddingius</idno>
    <persName><name type="geslachtsnaam">Reddingius</name>, Aaltje</persName>
    <sex value="2"/>
    <event type="birth" when="1868"/>
    <event type="death" when="1949"/>
    <state type="occupation">zangeres</state>
    <state type="occupation">muziekpedagoge</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/REDDINGIUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reddingius, Aaltje&lt;/strong&gt;

  (bekend onder de naam &lt;b&gt;Aaltje Noordewier-Reddingius&lt;/b&gt;), concertzangeres en zangpedagoge (Deurne 1-9-1868 - Hilversum 6-4-1949).

  Dochter van Wibrandus Gerardus Reddingius, Ned. Herv. predikant,
  en Louisa Justina Margaretha Sibinga. Gehuwd op 11-7-1893 met
  Michiel Noordewier, leraar klassieke talen en kunstschilder. Uit
  dit huwelijk werden 2 zoons geboren.
  &lt;/p&gt;
&lt;img src=&amp;quot;images/REDDINGIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Reddingius, Aaltje&amp;quot; class=&amp;quot;bwnimg&amp;quot;&gt;

&lt;p&gt;Aaltje Reddingius werd als oudste kind geboren in een uit
    Friesland afkomstig domineesgezin. Reeds vanaf haar zevende
    jaar ontving zij thuis pianolessen, en toen zij, na het
    overlijden van haar vader, met haar moeder in Arnhem woonde -
    waar zij de HBS volgde - kreeg zij onderricht in pianospel en
    muziektheorie van Frits Meijroos. Zij voelde zich toen al sterk
    tot de muziekbeoefening aangetrokken. Hierdoor en dank zij de
    morele steun van haar moeder koos Aaltje voor een muzikale
    loopbaan. Als 18-jarige vertrok zij naar Amsterdam,
    aanvankelijk met de bedoeling om aan het conservatorium door
    J.B.C. de Pauw tot pianiste opgeleid te worden.&lt;/p&gt;
&lt;p&gt;Omdat zij een heel zuivere sopraanstem had - op school moest
    Aaltje altijd voorzingen en ook in intieme kring zong zij wel -
    ried de zanglerares Isabella Oppenheim haar aan, toen ze eens
    in Groningen vertoefde, zich bij het Amsterdamse conservatorium
    ook voor zanglessen in te laten schrijven. Daniel de Lange
    (directeur) en Joh. M. Messchaert (hoofdleraar solozang) waren
    bij het toelatingsexamen echter niet onder de indruk van
    Aaltjes stemmiddelen: zij lieten haar slechts voorwaardelijk
    toe met een proeftijd van drie maanden in afwachting van wat
    uit dit 'kleine stemgeluid' zou groeien. Zij kreeg les van
    Messchaert, die weldra ontdekte met welk een veelbelovende
    leerlinge hij te doen had, en deze stelde alles in het werk
    haar carri&amp;egrave;re te bevorderen. Zij staakte toen haar
    pianistenopleiding, ondanks haar goede vorderingen ook op dit
    gebied - zij had het al gebracht tot het 
    &lt;em&gt;Derde pianoconcert&lt;/em&gt;

    van Beethoven. Nog voordat zij haar zangstudie voltooid had
    stuurde Messchaert haar naar Hoorn (NH) om daar tijdens een
    concert enige liederen te zingen, en niet veel later ontving
    zij toestemming van de conservatoriumdirectie om in Utrecht
    tijdens een uitvoering van het Toonkunstkoor de sopraanpartij
    te vertolken in Mendelssohns oratorium 
    &lt;em&gt;Paulus,&lt;/em&gt;

    dat toen gedirigeerd werd door Richard Hol. In 1890 slaagde
    zij, mede dank zij haar sterke wils- en werkkracht, glansrijk
    voor het eindexamen van het conservatorium.&lt;/p&gt;
&lt;p&gt;Hierna volgde een tijd van afwachten, waarin zij af en toe
    bij verschillende verenigingen en orkesten optrad. Daniel de
    Lange nam haar in 1891 op in zijn Amsterdamsch a Capella-Koor,
    dat hij nieuw leven had ingeblazen om, na een tournee door
    Nederland, op te treden bij de Internationale Tentoonstelling
    voor Muziek, die in Wenen gehouden werd. Dit koor, dat onder
    andere liederen van oud-Nederlandse meesters ten gehore bracht,
    oogstte hiermee zo'n succes dat in 1892 een tweede tournee door
    binnen- en buitenland volgde. Door deze optredens deed Aaltje
    Reddingius veel ervaring op met ensemblezang. Later heeft zij
    ook nog deel uitgemaakt van het eveneens vermaarde Klein-Koor a
    Cappella van Anton Averkamp. Vanaf de oprichting in 1896
    vertolkte zij bovendien de sopraanpartijen in Messchaerts
    fameuze Amsterdamsch Vocaal Kwartet, dat voor vrijwel alle
    voorname Europese muziekfeesten gevraagd werd. Een lang leven
    was dit kwartet echter niet beschoren.&lt;/p&gt;
&lt;p&gt;Vanaf 1893 - het jaar waarin zij huwde - veroverde Aaltje
    Noordewier-Reddingius voorgoed het concertpodium als
    oratoriumzangeres. In tal van oratoria in vrijwel alle steden
    klonk gedurende bijna veertig jaar haar kristalheldere, serene
    stem, die getuigde van haar groot kunstenaarschap. Niet alleen
    in Nederland, maar ook in andere Europese landen en de
    Verenigde Staten (o.a. New York in 1926) maakten haar
    eenvoudige, maar indringende vertolkingen van de
    sopraanpartijen, o.a. in Bachs 
    &lt;em&gt;Passionen,&lt;/em&gt;

    de 
    &lt;em&gt;Missa Solemnis&lt;/em&gt;

    en de 
    &lt;em&gt;Negende Symfonie&lt;/em&gt;

    van Beethoven en de oratoria van Handel en Haydn, alom diepe
    indruk. In het voorjaar van 1900 trad zij voor het eerst op
    onder leiding van Willem Mengelberg, met wie zij veel en
    langdurig samengewerkt heeft; zij deed dat toen in de
    uitvoering van de 
    &lt;em&gt;Matth&amp;auml;us-Passion&lt;/em&gt;

    van Bach - een solistenpartij die zij in haar leven bijna 160
    keer zou doen.&lt;/p&gt;
&lt;p&gt;Wederzijdse bewondering en artistieke be&amp;iuml;nvloeding was
    er tussen de jonge zangeres en Alphons Diepenbrock, die,
    evenals Bernard Zweers en anderen, verscheidene composities aan
    haar opdroeg. Door de invloed van Diepenbrock slaagde zij erin,
    nadat zij aanvankelijk een strakke zangstijl had, meer gevoel
    voor ritmische expressie te ontwikkelen. Tijdens
    liederenavonden wijdde zij zich met evenveel overtuiging aan
    composities van haar jongere tijd- en landgenoten als aan
    romantische liederen van oude meesters.&lt;/p&gt;
&lt;p&gt;Vanaf 1908 gaven Aaltje Noordewier, de alt Pauline de
    Haan-Manifarges en de pianist-organist A.B.H. Verhey (later
    Anthon van der Horst en anderen) gedurende tal van jaren in de
    maanden september en oktober ter opening van het
    concert-seizoen een reeks kerkconcerten, die binnen en buiten
    de landsgrenzen grote belangstelling genoten. Nadat mevr. De
    Haan zich had teruggetrokken trad Aaltje Noordewier op met haar
    jongste zoon Michiel, die fluitist was. Na zijn overlijden in
    1930 heeft mevr. Noordewier het concertpodium vaarwel gezegd.
    Tijdens haar carri&amp;egrave;re heeft zij veel gezongen onder het
    impressariaat van haar broer, de dichter Joannes Reddingius,
    die ook haar correspondentie en administratie verzorgde. Aan
    het einde van haar actieve loopbaan is haar stem nog op
    grammofoonplaten vastgelegd.&lt;/p&gt;
&lt;p&gt;Ook als zangpedagoge heeft mevr. Noordewier een goede
    reputatie opgebouwd. Vanaf 1903 was zij hoofdlerares aan het
    Amsterdamse conservatorium. Haar drukke concertpraktijk dwong
    haar in 1907 ontslag te nemen, wat overigens niet betekende dat
    zij daarna geen zanglessen meer gaf. Veel aankomende zangers en
    zangeressen heeft zij in de loop der jaren opgeleid. In de
    jaren twintig kreeg zij weer meer tijd voor de pedagogie. Zo
    was zij verscheidene jaren als lerares verbonden aan het
    Amsterdams Muzieklyceum en leidde zij in de jaren 1923-1937 een
    solistencursus aan het Koninklijk Conservatorium in Den Haag,
    terwijl zij ook in haar woning 'Klein Deurne' in Hilversum veel
    leerlingen heeft laten profiteren van haar uitgebreide
    vakkennis. Daarnaast gaf zij ook stem consulten. Ofschoon zij
    altijd een zwakke gezondheid had en op latere leeftijd steeds
    erger leed aan reumatische aandoeningen - waarvoor zij
    jaarlijks een kuuroord bezocht - heeft mevr. Noordewier het
    geven van zanglessen tot haar overlijden in 1949
    volgehouden.&lt;/p&gt;
&lt;p&gt;Aaltje Noordewier is Nederlands beroemdste sopraan uit het
    begin van de twintigste eeuw geweest en heeft veel roem en hoge
    onderscheidingen geoogst.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief - A. Noordewier-Reddingius in het Nederlands Muziek Instituut en bij Donemus afd. muziekhistorische documentatie, beide te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Zie voor haar grammofoonplaten onder L genoemd werk van H.
    Schouwman, 109-113.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. Letzer, 'Aaltje Noordewier-Reddingius', in 
  &lt;em&gt;Muzikaal Nederland 1850-1910&lt;/em&gt;

  (Utrecht, 1911) 127; 'Mevr. Noordewier-Reddingius 60 jaar', in 
  &lt;em&gt;Algemeen Handelsblad,&lt;/em&gt;

  av. 31-8-1928; Tine Lepoutre, 'Het feest van mevr. Noordewier', 
  &lt;em&gt;ibidem;&lt;/em&gt;

  W. Paap, 'Bij de tachtigste verjaardag van Mevrouw A.
  Noordewier-Reddingius', in 
  &lt;em&gt;Mens en Melodie&lt;/em&gt;

  3 (1948) 289-293; G. Hoekman, 'Mevrouw Noordewier-Reddingius als
  paedagoge', 
  &lt;em&gt;ibidem,&lt;/em&gt;

  293-295; H. Schouwman, 
  &lt;em&gt;Aaltje Noordewier-Reddingius en haar zangkunst&lt;/em&gt;

  ('s-Gravenhage, [1959]); W. Paap, 'Aaltje Noordewier-Reddingius.
  Musiceren met de stem', in 
  &lt;em&gt;Mens en Melodie&lt;/em&gt;

  23 (1968) 261-263; Rutger Scheute, 'Aaltje Noordewier-Reddingius
  1868-1949', in 
  &lt;em&gt;Preludium&lt;/em&gt;

  39 (1981) 8 (april) 12-14.&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Dutch Divas in Opera &amp; Concert&lt;/i&gt;: http://www.dutchdivas.net/frames/tenoren.html  [6-3-2007].
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

