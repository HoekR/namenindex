<biodes version="1.0">
  <fileDesc>
    <title>Lulofs, Maria Geertruida (1854-1954)</title>
    <ref target="http://resources.huygens.knaw.nl/bwn1880-2000/lemmata/bwn5/lulofs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lulofs</idno>
    <persName><name type="geslachtsnaam">Lulofs</name>, Maria Geertruida</persName>
    <sex value="2"/>
    <event type="birth" when="1854"/>
    <event type="death" when="1954"/>
    <state type="occupation">sociaal werkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/lulofs.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lulofs, Maria Geertruida&lt;/strong&gt;, (bekend onder de naam &lt;b&gt;Marie Muller-Lulofs&lt;/b&gt;), sociaal werkster 
  (Amsterdam 1-9-1854 - Utrecht 23-1-1954). Dochter van Claas Lulofs, handelaar in graan en tabak, en
  Bregtje Posthuma. Gehuwd op 24-5-1877 met Samuel Muller [Fzn.]
  (1848-1922), archivaris en historicus. Uit dit huwelijk werden 2
  zoons en 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/lulofs.jpg' alt='afbeelding van Lulofs, Maria Geertruida'&gt;Marie Lulofs, dochter van een doopsgezinde vader en een
    Nederlands-hervormde moeder, bracht haar jeugd door aan de
    Amsterdamse Keizersgracht in een woonhuis annex kantoor. Voor
    haar vader, die al zes kinderen uit een vorig huwelijk had, was
    zij - het tiende en laatste kind uit het tweede huwelijk - meer
    dan welkom: 'Riet' werd zijn oogappel. Na de lagere school
    volgde zij een tweejarige opleiding bij de Hernhutters of
    Moravische Broedergemeente in Zeist, een van de weinige
    plaatsen waar meisjes toentertijd voortgezet onderwijs konden
    volgen. De spirituele rijkdom en de materi&amp;euml;le soberheid in
    deze religieuze werk- en leefgemeenschap maakten een
    onuitwisbare indruk op de ontvankelijke zestienjarige. Behalve
    'peu de talent' voor het pianospel kwam op dit internaat ook de
    passie voor het schrijven van opstellen aan het licht.&lt;/p&gt;
&lt;p&gt;Het korte verblijf op de gerenommeerde meisjeskostschool had
    bij Marie Lulofs intellectuele ambities en de behoefte aan
    voortgezet onderwijs aangewakkerd. Terug in Amsterdam voelde
    zij zich echter geroepen om haar moeder, na de dood van haar
    vader in 1870, tot steun te zijn. Zij zag daarom af van de wens
    de in 1871 opgerichte meisjes-HBS te bezoeken. Evenals andere
    vrouwen van haar generatie, die van voortgezet onderwijs
    verstoken waren gebleven, volgde Lulofs lezingen en
    voordrachten over uiteenlopende onderwerpen bij onder meer
    letterkundige en culturele genootschappen.&lt;/p&gt;
&lt;p&gt;De bijzondere plaats als jongste in het gezin en haar eigen
    welstand gaven Marie Lulofs al vroeg het gevoel bevoorrecht te
    zijn en in het krijt te staan bij de minder fortuinlijke
    medemens. De eerste confrontatie tussen 'bezitters en
    onterfden' vond plaats in de kleine villa aan de Haarlemmerhout
    waar de familie 's zomers verbleef. Vanuit de eetkamer ving
    Lulofs de verlangende blik op van een schamel gekleed
    leeftijdgenootje, voor wie de rijk gevulde tafel ter
    gelegenheid van moeders verjaardag onbereikbaar was. Een
    gerieflijk bestaan, hoe bescheiden ook in de weersafhankelijke
    graanhandel van haar vader, vond zij na dit incident niet
    langer vanzelfsprekend.&lt;/p&gt;
&lt;p&gt;Op aandrang van haar moeder genoot Marie Lulofs desondanks
    van de vele logeerpartijtjes bij kostschoolvriendinnen en van
    alles wat het uitgaansleven in de hoofdstad een beschaafde
    jongedame te bieden had. Door haar broers in aanraking gebracht
    met de studentenwereld, gaf zij de voorkeur aan hun meer
    serieuze omgangsvormen en belangstellingssfeer boven het
    oppervlakkige vermaak van de 'handelsjongens' die zij bij het
    populaire uitgaanscentrum 'Felix Meritis' tegenkwam. Lulofs'
    slagvaardigheid en zelfstandig oordeelsvermogen trokken al snel
    de aandacht van de beste vriend van haar broer Sicco, de
    gemeentearchivaris van Utrecht, Sam Muller Fzn., met wie zij op
    22-jarige leeftijd trouwde. Het jonge paar vestigde zich in
    Utrecht, waar zich kort na elkaar Frits, Nico en Bertha
    aandienden.&lt;/p&gt;
&lt;p&gt;Het gezinsinkomen verschafte voldoende financi&amp;euml;le
    armslag om het huishouden aan anderen over te laten. Toen de
    oudste zoon in 1889 de lagere school verliet, gaf Muller-Lulofs
    gevolg aan de oproep van de bekende feministe en publiciste
    H&amp;eacute;l&amp;egrave;ne Mercier om zich te wijden aan de sociale
    problematiek. Mercier behoorde met A. Kerdijk en M.W.F. Treub
    tot de kring van sociaal-liberalen rond het 
    &lt;em&gt;Sociaal Weekblad&lt;/em&gt;

    die richting gaven aan de hervormingsbehoefte van
    Muller-Lulofs, nadat een kennismaking met de sociaal-democratie
    op een desillusie was uitgelopen. Als lezeres van 
    &lt;em&gt;Het Volk&lt;/em&gt;

    stelde zij namelijk bij herhaling vast dat deze socialistische
    krant de waarheid geweld aandeed ten behoeve van de
    klassenstrijd. Ook bij de Protestantenbond kon zij met haar
    maatschappelijk engagement niet terecht. In tegenstelling tot
    de Hernhutters inspireerde de geloofspraktijk in deze
    christelijke organisatie nauwelijks tot daden van
    naastenliefde. Aangezien de Bond zich weinig gelegen liet
    liggen aan de harde feiten van de 'sociale quaestie' legde zij
    het armenzorgwerk dat ze hier verrichtte uiteindelijk neer.
    Beschroomd door het gebrek aan formele opleiding, maar met het
    schrijfplezier uit haar kostschooltijd in gedachten, waagde
    Muller-Lulofs zich vanaf 1889 aan losse artikelen over sociale
    vraagstukken in het 
    &lt;em&gt;Utrechtsch Provinciaal en Stedelijk Dagblad&lt;/em&gt;

    en het 
    &lt;em&gt;Sociaal Weekblad&lt;/em&gt;

    .&lt;/p&gt;
&lt;p&gt;Behalve aan het schrijven wijdde Muller-Lulofs zich spoedig
    aan een indrukwekkend aantal sociale activiteiten, waaronder de
    oprichting van een Volkshuishoudschool, een Commissie Bijstand
    aan Zieken voor thuisverpleging, een volkszangklas en een
    kinderbibliotheek. In 1904 kwam op haar initiatief in Utrecht
    een kinderhuis voor 'naschoolse opvang' tot stand, in 1906 de
    NV Maatschappij tot Verbetering der Volkshuisvesting 'Jaffa' en
    een Centraal Werkloozen Bureau in 1908. Om de woekerrente te
    bestrijden zette zij in 1912 een hulpbank op, in 1926 omgezet
    in een Leen- en Spaarkas.&lt;/p&gt;
&lt;p&gt;In 1890 nam Muller-Lulofs, samen met haar echtgenoot en A.W.
    Mees, het initiatief tot de oprichting van de Vereeniging tot
    Verbetering van Armenzorg te Utrecht, die een einde moest maken
    aan de ineffici&amp;euml;nte en willekeurige werkwijze van de
    particuliere bedeling. Bij de oprichtingsvergadering in huize
    Muller wachtte zij het besluit van de Utrechtse notabelen tot
    oprichting van de Vereeniging in de achterkamer af. Pas na tien
    jaar werd Muller-Lulofs tot voorzitter hiervan gekozen, omdat
    zoiets voorheen niet paste voor een vrouw. In 1912 stelde de
    Kroon een Utrechtse Armenraad in - waarin Muller-Lulofs namens
    de Vereeniging plaatsnam - en bekrachtigde daarmee de bundeling
    van initiatieven op het terrein van de armenzorg. Dit
    hervormingswerk beoogde dubbele bedeling en misbruik van
    armengelden te voorkomen en een respectvolle behandeling van
    bedeelden te bevorderen. In dit kader gaf Muller-Lulofs
    talrijke cursussen aan armbezoekers in spe. Haar artikelen over
    de juiste verhouding tussen hulpverlener en hulpzoekende
    bundelde zij ten slotte in het veelgeciteerde boek 
    &lt;em&gt;Van mensch tot mensch&lt;/em&gt;

    uit 1916.&lt;/p&gt;
&lt;p&gt;Ook het initiatief tot de oprichting van de
    Opleidings-Inrichting voor Socialen Arbeid in 1899 in Amsterdam
    - in samenwerking met A. Kerdijk, H. Treub, Louise Went en
    H&amp;eacute;l&amp;egrave;ne Mercier - moet in dit licht worden gezien. Bij
    deze opleiding stond Muller-Lulofs een instelling voor ogen die
    naar model van het Britse 'settlement' was georganiseerd en
    onder bezielende vrouwelijke leiding stond. Een dergelijk
    instituut, liefst midden in de Jordaan, zou de benodigde kennis
    verschaffen en jonge vrouwen die in welstand waren
    grootgebracht een eenvoudige en ernstige levensstijl
    bijbrengen, die hun meer voeling zou geven met het
    arbeidersleven. Dit voorstel haalde het niet in het bestuur,
    maar de opleiding was een wereldprimeur.&lt;/p&gt;
&lt;p&gt;Hoewel Muller-Lulofs de confrontatie niet schuwde en een
    grote vasthoudendheid aan de dag legde, voelde zij zich ondanks
    haar vele successen vaak onbegrepen in het enigszins bekrompen
    wereldje van de Utrechtse notabelen. Verdacht van
    socialistische sympathie&amp;euml;n vanwege haar steunbetuiging aan
    de spoorwegstaking van 1903 verzuchtte zij in een brief aan
    H&amp;eacute;l&amp;egrave;ne Mercier dat het haar grootste fout was 'dat ik
    voor de fouten van de rijken niet hetzelfde geduld op kan
    brengen als voor die van de armen'.&lt;/p&gt;
&lt;p&gt;Ook op latere leeftijd bleef deze sociale pionier zich met
    woord en daad inzetten voor de aanpassing van de
    maatschappelijke zorg aan de eisen van de tijd. Zo richtte zij
    in 1921 een Commissie voor Bijstand in Moeilijke Omstandigheden
    op, die tot doel had de nood onder de zogeheten 'stille armen'
    in de burgerklasse te lenigen. Op 62-jarige leeftijd nam
    Muller-Lulofs afscheid als presidente van de vereniging 'Zorg
    en Bijstand' om na enkele jaren opnieuw de voorzittershamer ter
    hand te nemen en die pas in 1940 neer te leggen. Muller-Lulofs
    was toen 84 jaar oud. Om recht te doen aan de 'dubbele roeping'
    van vrouwen streefde zij tot het einde een 'karaktervormende'
    opleiding voor sociale werksters na. Bij het vijftigjarig
    bestaan van de School voor Maatschappelijk Werk - zoals de
    Opleidings-Inrichting voor Socialen Arbeid sinds 1904 heette -
    prees de toen 95-jarige Muller-Lulofs zich gelukkig met het
    feit dat de opleiding maatschappelijk werksters afleverde die
    tegelijkertijd 'liefhebbende echtgenoten en verstandige,
    begrijpende moeders' waren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particuliere bescheiden betreffende M.G. Muller-Lulofs
  (o.a. een autobiografie) in familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Muller-Lulofs bundelde de teksten van tien van haar
    brochures in 
    &lt;em&gt;Van mensch tot mensch&lt;/em&gt;

    (Haarlem 1916). Voor een uitvoeriger publicatielijst zie de
    onder L genoemde publicatie van Bervoets, 175-176.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Brinkers, 'De betekenis van Mevrouw M.G.
  Muller-Lulofs voor ''Zorg en Bijstand'' ', in 
  &lt;em&gt;Zorg en Bijstand&lt;/em&gt;

  (1954) 7-27; 
  &lt;em&gt;Van moeder op dochter. De maatschappelijke positie van de
  vrouw in Nederland vanaf de Franse tijd&lt;/em&gt;

  . Onder red. van W.H. Posthumus-van der Goot en A. de Waal
  (Nijmegen 1948); Inge de Wilde, 'Er is een heilig mo&amp;eacute;ten,
  waartegen geen bezwaar is bestand. De betekenis van
  H&amp;eacute;l&amp;egrave;ne Mercier voor de vrouwenbeweging', in 
  &lt;em&gt;Zesde Jaarboek voor Vrouwengeschiedenis&lt;/em&gt;

  (Nijmegen 1985) 59-77; Liesbeth Bervoets, 
  &lt;em&gt;Opvoeden tot sociale verantwoordelijkheid. De verzoening van
  wetenschap, ethiek en sekse in het sociaal werk in Nederland rond
  de eeuwwisseling&lt;/em&gt;

  (Amsterdam 1994); M.L. Waaldijk, 
  &lt;em&gt;Het Amerika der vrouw. Sekse en geschiedenis van
  maatschappelijk werk in Nederland en de Verenigde Staten&lt;/em&gt;

  (Groningen 1996); J.G. Riphaagen, 'Maria Geertruida Muller-Lulofs
  (1854-1954), presidente van de Vereniging tot verbetering van
  armenzorg te Utrecht', in 
  &lt;em&gt;Utrechtse biografie&amp;euml;n. Levensbeschrijvingen van bekende
  en onbekende Utrechters&lt;/em&gt;

  V. Onder red. van W. van den Broeke [e.a.] (Utrecht 1998)
  125-129.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Liesbeth Bervoets, 
  &lt;em&gt;Opvoeden tot sociale verantwoordelijkheid&lt;/em&gt;

  (Amsterdam 1994) 135.&lt;/p&gt;
&lt;p&gt;Liesbeth Bervoets&lt;/p&gt; 
&lt;dtml-var bwn_footer&gt;</text>
  </biography>
</biodes>

