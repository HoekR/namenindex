<biodes version="1.0">
  <fileDesc>
    <title>Stokvis, Barend Joseph (1834-1902)</title>
    <ref target="http://resources.huygens.knaw.nl/bwn1880-2000/lemmata/bwn4/stokvis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stokvis_4</idno>
    <persName><name type="geslachtsnaam">Stokvis</name>, Barend Joseph</persName>
    <sex value="1"/>
    <event type="birth" when="1834"/>
    <event type="death" when="1902"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/STOKVISBJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stokvis, Barend Joseph&lt;/strong&gt;, arts en hoogleraar in de geneeskunde (Amsterdam 16-8-1834 - Amsterdam 29-9-1902). 
Zoon van Joseph Barend Stokvis, arts, en Rachel Wittering.
  Gehuwd op 21-6-1865 met Julia Elisabeth Wertheim. Uit dit
  huwelijk werden 1 zoon en 1 dochter geboren.
  
&lt;img src=&amp;quot;images/STOKVISBJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stokvis, Barend Joseph&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Al vrij vroeg was het duidelijk dat Barend Stokvis in de
    voetsporen zou treden van zijn vader, een in joodse kring in
    Amsterdam algemeen gerespecteerde arts. In 1850 werd Stokvis
    ingeschreven voor de studie geneeskunde aan het hoofdstedelijke
    Athenaeum Illustre. Was hij in de eerste klas van de Latijnse
    school nog bijna mislukt omdat hij liever versjes schreef dan
    zijn lessen leerde, hier bleek hij een vlotte student, die
    voldoende tijd vond zich met vrienden te verdiepen in de schone
    letteren. Dat hij ook zelf over enig dichterlijk talent meende
    te beschikken, toonde hij door toen en later onder de
    pseudoniemen 'V-S' en 'Dr. S. de Jonge' enkele gedichten te
    publiceren. Aangezien het Athenaeum het promotierecht miste,
    moest Stokvis zijn academische examens elders afleggen, in zijn
    geval in Utrecht, waar hij onder anderen de fysioloog en
    oogheelkundige prof. F.C. Donders ontmoette. Op 12 juni 1856
    promoveerde hij hier bij prof. L.C. van Goudoever op 
    &lt;em&gt;De glucogenesi in hepate eiusque nexu cum excretione
    sacchari in diabete mellito&lt;/em&gt;

    (Over de suikervorming in de lever in verband met de
    suikerafscheiding bij diabetes mellitus), een proefschrift dat
    aansloot bij het werk van de Franse fysioloog Claude
    Bernard.&lt;/p&gt;
&lt;p&gt;Na zijn promotie ondernam Stokvis een studiereis naar Parijs
    en Wenen. Vervolgens vestigde hij zich in maart 1857 als
    praktizerend geneesheer te Amsterdam, waar hij zijn
    pati&amp;euml;nten vooral in de joodse gemeenschap had. Naast zijn
    werk als arts hield Stokvis zich - onbezoldigd - intensief
    bezig met wetenschappelijk werk in het fysiologisch
    laboratorium van het Athenaeum. In 1867 werd een daar
    voorbereide verhandeling 
    &lt;em&gt;Recherches exp&amp;eacute;rimentales sur les conditions
    pathog&amp;eacute;niques de l'albuminurie&lt;/em&gt;

    (over het verlies van albumine via de urine) door de
    Soci&amp;eacute;t&amp;eacute; royale des Sciences m&amp;eacute;dicinales et
    naturelles te Brussel met goud bekroond.&lt;/p&gt;
&lt;p&gt;In 1874 werd Stokvis benoemd tot hoogleraar in de pathologie
    aan de geneeskundige faculteit van het Athenaeum, als opvolger
    van J. van Geuns. In zijn op 8 juni van dat zelfde jaar
    uitgesproken oratie, 
    &lt;em&gt;De eenheid der physiologie en der pathologie in hare
    beteekenis voor de beoefening van beide wetenschappen
    geschetst&lt;/em&gt;

    , zette hij zijn algemene standpunt ten aanzien van de medische
    wetenschap uiteen: in het zieke en het gezonde lichaam werken
    dezelfde fysiologische wetten, en de natuur- en scheikunde
    vormen daarom de basiswetenschappen voor de gehele geneeskunde.
    In 1877, bij de verheffing van het Athenaeum tot universiteit,
    werd de leeropdracht van Stokvis uitgebreid met de
    geneesmiddelleer, het vakgebied dat mettertijd zijn eigenlijke
    specialisme werd. Hoewel de pathologische chemie hem bleef
    boeien - hij begeleidde ook ettelijke proefschriften op dit
    terrein -, ging zijn eigenlijke aandacht steeds meer uit naar
    de pharmacotherapie. De tussen 1891 en 1902 in drie delen
    gepubliceerde 
    &lt;em&gt;Voordrachten over geneesmiddelleer&lt;/em&gt;

    kunnen worden beschouwd als zijn hoofdwerk. Als specialist op
    het terrein van de geneesmiddelen voelde Stokvis tevens
    behoefte zich tegen de onverminderde populariteit van de
    homeopathie te keren; in 1888 hield hij hierover een paar voor
    een ruim publiek bedoelde voordrachten, die naderhand in druk
    verschenen en veel reacties uitlokten.&lt;/p&gt;
&lt;p&gt;Stokvis was een van de eerste joodse hoogleraren die aan
    Nederlandse universiteiten werden toegelaten, en hij heeft zijn
    afkomst ook nooit verloochend. Evenals zijn vader was hij onder
    de Amsterdamse joden een gerespecteerde arts; eigenlijk bestond
    er voor hen maar &amp;eacute;&amp;eacute;n geneesheer, namelijk 'de
    Professor'. Daarnaast diende Stokvis de joodse gemeenschap ook
    op het bestuurlijke vlak. Hij behoorde tot de kring van zijn
    zwager, de bankier A.C. Wertheim, die, hoewel zelf niet of
    nauwelijks religieus, steeds uit solidariteit met zijn
    geloofsgenoten, een groot deel van zijn tijd besteedde aan het
    behartigen van de belangen van de joden in Amsterdam. Van 1888
    tot zijn dood in 1902 was Stokvis voorzitter van het
    Nederlandsch Isra&amp;euml;lietisch Armbestuur in Amsterdam - een
    functie die zijn vader tot aan zijn overlijden in 1887 had
    bekleed - en in die hoedanigheid nam hij in 1898 het initiatief
    tot de oprichting van een Centraal Isra&amp;euml;lietisch
    Krankzinnigengesticht in Nederland (later gevestigd in
    Apeldoorn: 'Het Apeldoornsche Bosch'). Het waren overigens niet
    alleen de joden die van zijn bestuurlijke talent profiteerden.
    Stokvis was ook voorzitter van de Amsterdamsche Vereeniging
    voor Gezondheids- en Vacantiekoloni&amp;euml;n en lid en
    vice-voorzitter van de Commissie van Toezicht op het Lager
    Onderwijs in Amsterdam. Zijn liefde voor de schone kunsten
    toonde hij als lid van het hoofdbestuur van het Nederlandsch
    Toneelverbond; verder was hij enige tijd voorzitter van het
    bestuur van de Toneelschool. Zijn streven was erop gericht de
    acteurs en actrices, op wie aan het begin van de eeuw nog werd
    neergekeken, te vormen tot 'menschen van beschaving'&lt;/p&gt;
&lt;p&gt;Het maatschappelijke aanzien dat Stokvis genoot, steunde
    echter in de eerste plaats op zijn gezag als arts. Reeds voor
    zijn benoeming tot hoogleraar genoot Stokvis nationale
    bekendheid in de medische wereld. In de Nederlandsche
    Maatschappij ter bevordering der Geneeskunst was hij vele jaren
    actief bestuurslid - meer dan eens was hij voorzitter - en in
    het Amsterdamse Genootschap ter bevordering van Genees- en
    Heelkunde speelde hij een belangrijke rol. Hij was een van
    degenen die het initiatief namen het werkterrein van dit
    genootschap uit te breiden met de natuurwetenschappen; in 1870
    werd het daarom omgedoopt in Genootschap ter bevordering van
    Natuur-, Genees- en Heelkunde. Toen in 1887 het Nederlandsch
    Natuur- en Geneeskundig Congres voor het eerst bijeenkwam, was
    Stokvis de aangewezen persoon om de openingsrede 
    &lt;em&gt;Nationaliteit en natuurwetenschap&lt;/em&gt;

    te houden. Hij probeerde hierin het eigene van de Nederlandse
    natuurwetenschap te omschrijven, waarbij hij - evenals in zijn
    colleges en in verschillende vroegere publikaties - teruggreep
    op de geschiedenis van de natuurwetenschappen; hij behoort
    daarmee tot de pioniers van de wetenschapsgeschiedenis in
    Nederland.&lt;/p&gt;
&lt;p&gt;Stokvis' grote belangstelling voor de geschiedenis van de
    vaderlandse natuurwetenschap verhinderde hem niet op
    internationaal terrein actief te zijn. Integendeel, in het in
    de tweede helft van de negentiende eeuw op gang komende
    internationale congreswezen vertegenwoordigde Stokvis met grote
    regelmaat de Nederlandse wetenschappelijke gemeenschap. Niet
    alleen zijn gezag als geneeskundige en zijn beminnelijke en
    hartelijke persoonlijkheid, ook zijn perfecte beheersing van
    verschillende vreemde talen maakten hem tot de 'vaandeldrager
    van de Nederlandse geneeskunde'. Zijn eerste grote optreden
    vond plaats in 1883, toen hij initiatiefnemer en voorzitter was
    van het Internationale Koloniale Geneeskundige Congres in
    Amsterdam. De koloniale geneeskunde droeg hij, hoewel hij nooit
    de tropen bezocht, altijd een warm hart toe; hij steunde de
    oprichting van een Koloniaal-Geneeskundig Museum, ijverde voor
    de invoering van onderwijs in de koloniale geneeskunde en was
    een warm pleitbezorger van de vestiging van Europeanen in
    tropische gebieden. Na 1883 heeft hij, hetzij als
    vertegenwoordiger van de Universiteit van Amsterdam - waarvan
    hij in 1891/1892 rector was -, hetzij als vertegenwoordiger van
    de Koninklijke Akademie van Wetenschappen - waarvan hij sinds
    1879 lid was -, hetzij als vertegenwoordiger van de Nederlandse
    regering, nog tal van internationale congressen en huldigingen
    bijgewoond. Hoogtepunt was zijn bijdrage aan het internationaal
    geneeskundig congres in Rome in 1894: zijn aldaar in welluidend
    Italiaans uitgesproken rede werd met zoveel geestdrift
    ontvangen dat de Italiaanse koningin Margareta hem zelfs een
    handkus toestond.&lt;/p&gt;
&lt;p&gt;Bij al zijn internationale contacten vergat Stokvis echter
    niet dat hij Nederlander was. Toen hij in 1902 plotseling aan
    een hartverlamming overleed, werd in de algemene vergadering
    van 'zijn' Genootschap speciaal dit punt gememoreerd: 'In
    tegenstelling met velen wier cosmopolitisme bestaat in het
    minachten van datgene wat Nederlanders kennen, kunnen en doen
    en het zonder grond voortrekken van wat uit het buitenland komt
    en door hen meest slechts ten deele beoordeeld kan worden en
    wier polyglottisme zich uit in het schrijven van een met de
    jammerlijkste germanismen doorspekte taal ..., toonde Stokvis
    zich een goed Nederlander door de zorg, die hij besteedde aan
    de zuiverheid van zijn taal. Sierlijk schrijven als Stokvis
    deed kan niet iedereen, maar goed schrijven kan elk, die er
    zich moeite voor geeft en bedenkt welke waarde dat voor onze
    nationaliteit heeft' (geciteerd in: Van Berkel, 
    &lt;em&gt;Spiegelbeeld&lt;/em&gt;

    , 39).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archivalia betreffende Julia Elisabeth Wertheim en
  B.J. Stokvis in Familiearchief Wertheim, inv. nrs. 60-70 bij de
  Gemeentelijke Archiefdienst te Amsterdam. Persdocumentatie
  betreffende Stokvis bij dezelfde Archiefdienst.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een uitvoerige bibliografie van Stokvis' wetenschappelijke
    publikaties tot 1899 in de onder L genoemde publikatie van
    Zeehuizen, 198-220. Een lijst van door Stokvis geschreven
    gedichten in het onder A genoemde archief, inv. nr. 70.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door A.S. Kok, in 
  &lt;em&gt;De Nederlandsche Spectator&lt;/em&gt;

  (1902) 329-330, door W. Koster, in 
  &lt;em&gt;Eigen Haard&lt;/em&gt;

  (1902) 644-646, door C.H. Kuhn, in 
  &lt;em&gt;Nederlandsch Tijdschrift voor Geneeskunde&lt;/em&gt;

  2e reeks, 38 (1902) II, 673-677 en door E.C. van Leersum, in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  12 (1902) deel 24, 328-334: W. Koster, 'Professor B.J. Stokvis',
  in 
  &lt;em&gt;Eigen Haard&lt;/em&gt;

  (1893) 548-552; H. Zeehuizen, 'Barend Joseph Stokvis', in 
  &lt;em&gt;Mannen en vrouwen van beteekenis in onze dagen&lt;/em&gt;

  . Bijeengebr. door J. Kalff jr. (Haarlem, 1899) 163-220; 
  &lt;em&gt;Gedenkboek van het Athenaeum en de Universiteit van Amsterdam,
  1632-1932&lt;/em&gt;

  . Onder red. van H. Brugmans (Amsterdam, 1932) 681-682; Hindle S.
  Hes, 
  &lt;em&gt;Jewish physicians in the Netherlands, 1600-1940&lt;/em&gt;

  (Assen, 1980) 157-158; K. van Berkel [e.a.], 
  &lt;em&gt;Spiegelbeeld der wetenschap. Het Genootschap ter bevordering
  van Natuur-, Genees- en Heelkunde, 1790-1990&lt;/em&gt;

  (Rotterdam, 1991) vooral 38-43.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J. Geerling [e.a.], 
  &lt;em&gt;Nederlandsche Internisten Vereeniging 1931-1981&lt;/em&gt;

  (Utrecht, 1981) 9.



&lt;p&gt;K. van Berkel&lt;/p&gt; 
&lt;dtml-var bwn_footer&gt;</text>
  </biography>
</biodes>

