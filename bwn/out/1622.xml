<biodes version="1.0">
  <fileDesc>
    <title>Scheffer, Johannes (1909-1988)</title>
    <ref target="http://resources.huygens.knaw.nl/bwn1880-2000/lemmata/bwn5/scheffer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scheffer</idno>
    <persName><name type="geslachtsnaam">Scheffer</name>, Johannes</persName>
    <sex value="1"/>
    <event type="birth" when="1909"/>
    <event type="death" when="1988"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/schef.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Scheffer, Johannes&lt;/strong&gt;, musicus en anglist (Amsterdam 21-9-1909 - Naarden 14-1-1988). 
Zoon van Johannes Scheffer, typograaf, en Maria Christina
  Stolp. Gehuwd op 17-8-1933 met Maria Hendrika Freijmuth
  (1911-1976). Uit dit huwelijk werden 1 zoon en 1 dochter geboren.
  Na haar overlijden gehuwd op 19-12-1985 met Truus Johanna Marie
  Woudenberg (geb. 1916). Uit dit huwelijk werden geen kinderen
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/schef.jpg' alt='afbeelding van Scheffer, Johannes'&gt;De jeugd van Scheffer - 'Joep', zoals zijn familie hem
    noemde - speelde zich op vele plaatsen af. Zijn ondernemende
    vader zocht, gesteund door zijn vrouw, in binnen- en buitenland
    werk, zodat de jonge Scheffer overal scholen bezocht, overigens
    zonder dat zijn prestaties hieronder leden. Zo woonde het gezin
    achtereenvolgens in Amsterdam, Berlijn (1915), Amsterdam,
    Haarlem, Castleton bij New York (1919), Amsterdam en
    uiteindelijk in Haarlem. Van zijn vader kreeg Scheffer
    muziekles op een harmonium. Later kwamen daar klarinet, kornet
    en dwarsfluit bij. Op aanraden van dirigent J.A. Meng leerde
    hij ook trombone spelen; dit zou zijn favoriete instrument
    worden. Van 1924 tot 1930 maakte de jonge Scheffer deel uit van
    verschillende muziekverenigingen in Haarlem en omgeving,
    uiteindelijk zelfs van drie tegelijk. Bovendien speelde hij nu
    en dan trombone in een jazzorkestje.&lt;/p&gt;
&lt;p&gt;Inmiddels had Scheffer in 1928 aan de Haarlemse Da
    Costa-kweekschool de onderwijsbevoegdheden behaald, twee jaar
    later gevolgd door de hoofdakte. Na enkele tijdelijke posten
    aanvaardde hij in augustus 1931 een betrekking als onderwijzer
    in Landsmeer, maar in zijn vrije tijd bleef hij in
    orkestverband trombone spelen. Zo trad 'Pi' - zoals vanaf die
    tijd Scheffers bijnaam luidde - omstreeks 1930 toe tot 'The Hot
    Syncopators', een dansorkest in Haarlem. Zo'n drie jaar daarna
    stapte hij over naar de 'The Blue Ramblers'. Van dit
    amateur-dansorkest, later omgedoopt in 'The Blue Stars', kreeg
    hij spoedig de leiding. Met door hem, naar het voorbeeld van de
    Britse dansbands van de BBC, geschreven arrangementen zou het
    orkest naam maken en nam het met toenemend succes deel aan
    concoursen.&lt;/p&gt;
&lt;p&gt;De jeugdige trombonist trok de aandacht. Toen hij in 1937
    werd uitgenodigd in 'Mephisto' te Rotterdam mee te spelen met
    de beroemde tenorsaxofonist Coleman Hawkins, werd Scheffer
    aangekondigd als 'Nederlands beste jazz-trombonist'. Meer
    gastoptredens bij buitenlandse (jazz)bands die een tournee door
    Nederland maakten, volgden. Zo was hij er bij toen op de avond
    van 22 juni 1937 het sterrenconcert 'Swing that music' door de
    BBC vanuit Scheveningen werd uitgezonden. Helaas moest Scheffer
    zich in augustus, bij het begin van het schooljaar, laten
    vervangen, zodat hij niet kon meewerken aan een serie
    historisch geworden plaatopnamen. In feite leidde hij dan ook
    een soort dubbelleven: overdag de school en in zijn vrije tijd
    de muziek.&lt;/p&gt;
&lt;p&gt;Tijdens de Duitse bezetting kreeg Scheffer - sinds 1939
    onderwijzer in Amsterdam - aanvankelijk weinig kans zich
    muzikaal te uiten. Toen er in 1942 een einde kwam aan 'The Blue
    Stars' - in de oorlog 'De Blauwe Sterren' geheten - besloot hij
    in oktober van dat jaar als beroepsmusicus toe te treden tot
    het door pianist Dick Willebrandts geformeerde 'Radio-Orkest',
    dat tot begin september 1944 zou bestaan. Dit orkest bracht
    amusementsmuziek, maar ook - voor de bezettingsjaren
    opmerkelijk - bigband-jazz. Scheffer speelde hier trombone,
    maar onderscheidde zich vooral als arrangeur. Wat muzikale
    kwaliteit betreft, behoorde het orkest tot de beste uit de
    geschiedenis van de Nederlandse big bands. Ook de
    nazi-propaganda maakte er graag gebruik van. Zo werden speciaal
    hiertoe gemaakte opnamen van Engelstalige nummers in voor
    Groot-Brittanni&amp;euml; bestemde programma's van de Deutsche
    Europa Sender ingepast; de arrangementen hiervoor waren vrijwel
    alle van Pi Scheffer, zij het dat ze niet voor deze programma's
    waren geschreven. In het laatste oorlogsjaar was hij in
    Amsterdam betrokken bij de uitgave van enkele illegale
    nieuwsbladen: van november 1944 tot mei 1945 van het 
    &lt;em&gt;Zondagsblad&lt;/em&gt;

    en van maart tot mei 1945 van 
    &lt;em&gt;Novum&lt;/em&gt;

    .&lt;/p&gt;
&lt;p&gt;Toen de AVRO in januari 1946, na lange onderbreking, opnieuw
    mocht uitzenden, kreeg Willy Kok de opdracht voor deze
    omroepvereniging een orkest samen te stellen. Het werd 'The
    Red, White and Blue Stars', waarin Pi Scheffer een belangrijk
    aandeel kreeg als trombonist en arrangeur. De band kwam
    moeizaam op gang, en al gauw moest Kok terugtreden. Vervolgens
    kreeg Scheffer de leiding; het orkest ging 'The Skymasters'
    heten. Hij verwierf hiermee snel een grote populariteit, en
    hoewel hij het orkest slechts tot 1 september 1951 aanvoerde,
    is zijn naam er sindsdien mee ge&amp;iuml;dentificeerd. Scheffer
    gaf het orkest een eigen klank, mede dankzij zijn studie van
    harmonieleer en contrapunt bij Ernest Muller en van directie
    bij Toon Verhey in de jaren 1949-1951.&lt;/p&gt;
&lt;p&gt;Toch bleek alleen amusementsmuziek voor Scheffer te
    eenzijdig. Zelf was hij liefhebber van de door Duke Ellington
    en Stan Kenton gespeelde progressieve jazzmuziek, die evenwel
    noch bij de omroep noch bij het grote publiek bleek aan te
    slaan. In 1951 koos Pi Scheffer toch weer voor het onderwijs,
    eerst aan een school in Amsterdam, later aan een ULO in
    Naarden. Hij behaalde de aktes MO-A en -B Engels en werd in
    1955 benoemd tot docent aan het Amsterdamse Vossius-gymnasium.
    Begin 1959 deed hij doctoraalexamen Engels aan de Universiteit
    van Amsterdam; het jaar erop werd hij benoemd aan het Nieuwe
    Lyceum in Hilversum.&lt;/p&gt;
&lt;p&gt;Terzelfder tijd bleef Scheffer de muziek trouw. Hij leidde
    kleine radio-ensembles als 'Arabesque' en 'The O.K. Wobblers'
    en maakte arrangementen voor onder meer 'Het Metropole Orkest',
    'De Zaaiers' en voor het Concertgebouworkest toen dat, in 1960,
    een grammofoonplaat met lichte muziek opnam. Ook schreef hij
    soms humoristische composities, zoals een melodie voor
    fietsbel, tuinslang, fluit en orkest voor het radioprogramma 
    &lt;em&gt;Showboat&lt;/em&gt;

    van de VARA. Voor de NCRV presenteerde Scheffer van 1955 tot
    1964 het televisieprogramma 
    &lt;em&gt;Pas geperst&lt;/em&gt;

    en van 1961 tot 1964 
    &lt;em&gt;Muziek voor U&lt;/em&gt;

    , waarvoor hij een twintig man sterk orkest formeerde.&lt;/p&gt;
&lt;p&gt;Naast al deze activiteiten vond de energieke Scheffer in
    deze jaren nog een nieuw werkterrein. Na een ontmoeting in 1959
    met de muziekuitgever Piet Molenaar ging hij componeren en
    arrangeren ten behoeve van harmonie- en fanfareorkesten. Het
    zou hem in deze kring grote faam bezorgen, vooral omdat hij een
    originele kijk had op de mogelijkheden van dit genre, dat hem
    als geboren koperblazer na aan het hart lag. Sinds september
    1983 zweeg Scheffers trombone; hij legde zich toe op
    componeren, arrangeren en het nu en dan leiden van een
    radio-orkest.&lt;/p&gt;
&lt;p&gt;Ondanks deze drukke werkzaamheden was Scheffer zich blijven
    bezighouden met de studie van de Engelse taal. In 1964 benoemde
    de Universiteit van Amsterdam hem tot wetenschappelijk
    hoofdmedewerker bij de nieuwe opleiding tolk-vertaler Engels.
    Hij ging werken aan een proefschrift, 
    &lt;em&gt;The progressive in English&lt;/em&gt;

    , waarop hij op 26 maart 1974 bij prof. A.L. Vos promoveerde.
    In een van de stellingen bij zijn dissertatie beklemtoonde de
    64-jarige doctor de sociale en educatieve waarde van het spelen
    in een brass band; onderwijzer was hij immers altijd
    gebleven.&lt;/p&gt;
&lt;p&gt;Nog voordat Scheffer in 1974 zijn wetenschappelijke loopbaan
    wegens het bereiken van de pensioengerechtigde leeftijd
    be&amp;euml;indigde, openbaarden zich bij hem tekenen van de ziekte
    van Parkinson. Toch bleef hij nog jaren muzikaal actief, in
    hoofdzaak voor blaasorkesten, waarvoor 35 composities en 31
    arrangementen in druk verschenen. Ook werkte hij voor onder
    meer de Marinierskapel en de Amsterdamse Politiekapel.
    Composities als de suite 
    &lt;em&gt;Highroad impressions&lt;/em&gt;

    uit 1960, de bewerking van Nederlandse volksliedjes in moderne
    stijl 
    &lt;em&gt;Going Dutch&lt;/em&gt;

    uit 1970 en de suite 
    &lt;em&gt;Lords of the seas&lt;/em&gt;

    uit 1984 genoten ook over de grenzen bekendheid. Van Scheffers
    vroegere composities uit de tijd van big band - dat wil zeggen
    hoofdzakelijk v&amp;oacute;&amp;oacute;r 1960 -, is 
    &lt;em&gt;All Aboard&lt;/em&gt;

    bekend gebleven als herkenningsmelodie van 'The
    Skymasters'.&lt;/p&gt;
&lt;p&gt;Scheffers laatste stuk, 
    &lt;em&gt;Come Dancing&lt;/em&gt;, dateert uit 1987, want hoewel zijn ziekte verergerde, bleef
    hij tot het laatst componeren. In oktober 1987 ging zijn
    gezondheid zo achteruit dat hij moest worden opgenomen in een
    ziekenhuis. Begin januari 1988 overleed Pi Scheffer, de man die
    als orkestleider, componist, arrangeur en trombonist de
    beoefening van de amusements- en jazzmuziek in Nederland zulke
    belangrijke impulsen gaf.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Nooit uitgebrachte geluidsopnamen op band van Scheffer
  in het Nederlands Jazz Archief te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
    Behalve de in de tekst genoemde dissertatie: 'De
    ''Swingperiode''', in Rolf ten Kate [e.a.], 
    &lt;em&gt;6 over Jazz. Kaleidoscoop van een deels miskende, deels
    overschatte muze&lt;/em&gt;

    (Zaandijk 1958) 39-54. Voor een lijst van in druk uitgegeven
    blaasmuziekwerken en -arrangementen zie: Jan Bakels, 'Pi
    Scheffer (1909-1988)', in ANUM-Klanken. Officieel orgaan van de
    Algemene Nederlandse Unie van Muziekverenigingen 12 (1989) 9
    (sept.) 35-35. De muziekbibliotheek van het Nederlands
    Omroepproduktie Bedrijf NV te Hilversum bezit 150 naoorlogse
    composities en 1394 arrangementen van Pi Scheffer. Discografie:
    
    &lt;em&gt;The Dutch jazz&amp;amp;blues discography, 1916-1980&lt;/em&gt;. 
Onder red. van Wim van Eyle (Utrecht 1981) 167, 195, 200.
    Verder: 
    &lt;em&gt;'t Komt wel weer in orde. Dick Willebrandts en zijn orkest,
    1943-1944&lt;/em&gt;

    (LP: Panachord H 2012); 
    &lt;em&gt;Dick Willebrandts en zijn Radio-Orkest&lt;/em&gt;

    (CD: Grannyphone D 401); 
    &lt;em&gt;The Skymasters 1946-1954, o.l.v. Pi Scheffer en Bep
    Rowold&lt;/em&gt;

    (LP: Philips 64 40 143); 
    &lt;em&gt;It's Charleston time again. The O.K. Wobblers o.l.v. Pi
    Scheffer, 1968&lt;/em&gt;

    (LP: Artone MD&amp;amp;S 3150).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Tony Palmer, 
  &lt;em&gt;All you need... De geschiedenis van de lichte muziek in de
  twintigste eeuw&lt;/em&gt;

  [Ned. bewerking] (Bussum 1977); 
  &lt;em&gt;Jazz&amp;amp;ge&amp;iuml;mproviseerde muziek in Nederland&lt;/em&gt;

  . Onder red. van. Wim van Eyle (Utrecht [etc.] 1978); Martin
  Schouten, 
  &lt;em&gt;Voor de oorlog. Herinneringen aan de jaren '30&lt;/em&gt;

  (Amsterdam 1982) 54-58; M.R. Ziegler, in 
  &lt;em&gt;De Telegraaf&lt;/em&gt;

  , 21-9-1984; Arend Evenhuis, in 
  &lt;em&gt;Trouw&lt;/em&gt;

  , 9-6-1986; Jan van Herpen, in 
  &lt;em&gt;Mens en Melodie&lt;/em&gt;

  43 (1988) 181-184; 'In memoriam Pi Scheffer', in 
  &lt;em&gt;Caecilia. Officieel orgaan van het muziekverbond van
  Belgi&amp;euml;&lt;/em&gt;

  38 (1988) 23; Loek P&amp;acirc;ques, Van toeten en blazen. Leven en
  werken van Pi Scheffer [Ongepubliceerde doctoraalscriptie
  vakgroep Muziekwetenschap, RU Utrecht] (Utrecht
  1988).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Radio encyclopaedie&lt;/em&gt;

  . Samengesteld door J.J.L. van Zuylen (2de dr.; Amsterdam 1949)
  fotokatern 5.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;
</text>
  </biography>
</biodes>

