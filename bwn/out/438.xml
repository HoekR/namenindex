<biodes version="1.0">
  <fileDesc>
    <title>Doorman, Karel Willem Frederik Marie (1889-1942)</title>
    <ref target="http://resources.huygens.knaw.nl/bwn1880-2000/lemmata/bwn1/doorman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">doorman</idno>
    <persName><name type="geslachtsnaam">Doorman</name>, Karel Willem Frederik Marie</persName>
    <sex value="1"/>
    <event type="birth" when="1889"/>
    <event type="death" when="1942"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DOORMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Doorman, Karel Willem Frederik Marie&lt;/strong&gt;, marineofficier (Utrecht 23-4-1889 - a/b Hr.Ms. De Ruyter in de Javazee 27-2-1942).

Zoon van Carel Willem Frederik Doorman, legerofficier, en Anna
Catharina Theresia Maria Kleijntjens. Gehuwd op 6-5-1919 met Justine
Amatha Dorothea Schermer, welk huwelijk op 16-6-1934 door echtscheiding
werd ontbonden. Hertrouwd op 8-10-1934 met Isabelle Jacqueline Julie
Jeanne Heyligers. Uit het eerste huwelijk werden 2 zoons en 1 dochter,
uit het tweede 1 zoon geboren. 
&lt;/p&gt;
&lt;img src=&amp;quot;images/DOORMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Doorman, Karel Willem Frederik Marie&amp;quot; class=&amp;quot;bwnimg&amp;quot;&gt;

&lt;p&gt;Doorman begon zijn opleiding tot marineofficier in 1906 aan het
Koninklijk Instituut voor de Marine te Den Helder en werd op 24
augustus 1910 benoemd tot officier (adelborst der 1e klasse). Hij
diende tot 1914 in de Oost en daarna op Soesterberg waar het
vliegbrevet werd gehaald. Van 1918 tot 1921 was hij geplaatst op het
marinevliegkamp De Kooy. Op 2 november 1921 volgde een plaatsing op de
Hogere Marine Krijgsschool en daar behaalde hij na twee jaar de
aantekening 'meer uitgebreide kennis krijgswetenschap'. Eind
1923 ging hij voor de tweede keer naar de Oost, thans voor vier jaar,
en diende daar zowel aan de wal als op de vloot. Na terugkeer in 1928
in Nederland werd Doorman tot eind 1931 bij het departement van Marine
geplaatst. In 1932 ging hij als commandant van een nieuwe mijnenlegger
Prins van Oranje naar de Oost. Deze derde periode duurde twee jaar
waarin hoofdzakelijk op torpedobootjagers werd gediend: als commandant
van Hr.Ms. Witte de With en het tweede jaar van Hr.Ms. Evertsen, tevens
belast met de functie van commandant van groep 1 torpedobootjagers. Na
zijn terugkeer in Nederland in 1934 werd hij benoemd tot chef van de
staf der zeemacht in Willemsoord, welke functie door hem van juni 1934
tot 4 september 1937 werd bekleed. In dat jaar ging Doorman voor de
vierde maal naar Nederlands-Oost-Indi&amp;euml;, waar hij eerst commandant
was van achtereenvolgens de kruisers Hr.Ms. Sumatra en Hr.Ms. Java en
van 17 augustus 1938 tot 16 mei 1940 belast was met het bevel over de
marineluchtvaartdienst in Nederlands-Indi&amp;euml;, die hij tot een hoge
graad van geoefendheid trachtte te krijgen, omdat hem duidelijk was wat
het belang zou zijn van het vliegtuig in een toekomstige oorlog. Van 17
juni 1940 tot 27 februari 1942 werd daar door hem het commando over het
Nederlands eskader in Nederlands-Indi&amp;euml; gevoerd. Inmiddels had zijn
bevordering op 16 mei 1940 tot schout-bij-nacht plaatsgevonden.&lt;/p&gt;
&lt;p&gt;In deze functie moest Doorman Japan, dat na het bombardement op
Pearl Harbor (7 december 1941) door Nederland de oorlog was verklaard
zodat ook Nederlands-Indi&amp;euml; spoedig strijdtoneel moest worden,
beletten in de archipel door te dringen en troepen te laten landen. Om
deze reden kreeg hij tevens vanaf 3 februari 1942 het commando over een
geallieerd eskader dat in de Indische wateren zou opereren. Als
bevelhebber heeft Doorman zich een uitnemend leider getoond door in
zeer korte tijd van de onder zijn bevel staande oorlogsschepen, ondanks
het feit dat de samenstelling van het eskader enkele keren werd
gewijzigd, een effectieve strijdmacht te maken. Hij realiseerde zich
dat luchtsteun van zeer groot belang was indien men de Japanners op zee
verliezen wilde toebrengen. Toen, na een sein uit Washington waarbij
order werd gegeven Java tot het uiterste te verdedigen, hem op 26
februari door vice-admiraal C.E.L. Helfrich, bevelhebber van de
geallieerde zeestrijdkrachten in het ABDA-gebied (ABDA =
American-British-Dutch-Australian), opdracht was gegeven een naderende
Japanse invasievloot aan te vallen, vroeg hij steun van vliegtuigen.
Zowel v&amp;oacute;&amp;oacute;r als tijdens de slag in de Javazee steunde het
luchtwapen hem echter zeer onvoldoende, zodat hij geen idee had van de
positie van de Japanse landingsvloot, alsmede van de bewegingen van de
haar dekking gevende vloot waardoor hem de gelegenheid ontnomen werd
zijn eskader zodanig in te zetten, dat hij een mogelijke landing kon
verhinderen. Naast deze onvoldoende luchtsteun werden zijn
mogelijkheden tot een goede uitvoering van zijn taak nog door andere
factoren bemoeilijkt, zoals een gebrekkige seincommunicatie, slecht
werkende verbindingssystemen, het ontbreken van een gemeenschappelijke
doctrine, het onkundig zijn van de Japanse lange-afstandstorpedo, zodat
het element technische verrassing zeer belangrijk was, en de
oververmoeidheid van het geallieerd personeel. Het Japanse eskader
onder bevel van schout-bij-nacht T. Takagi bestond uit veertien
torpedobootjagers, twee lichte en twee zware kruisers en werd op 27
februari N.N.W. van Soerabaja verkend. Doormans geallieerde eskader van
vijf kruisers en negen torpedobootjagers lag ter onderschepping gereed.
Gedachtig de hem door het oppercommando verstrekte instructie, gaf hij,
bij de nadering van de Japanse vloot bevel tot de aanval. Het tactisch
sein 'Ik val aan, volg mij' heeft hij als zodanig niet bij het
begin van deze slag in de Javazee uitgezonden. Het is een zeer vrije
vertaling van het door hem toen verstuurde sein 'All ships - follow
me'. De slag die op 27 februari 1942 met onderbrekingen ruim zeven
uren duurde, eindigde met de vrijwel volledige vernietiging van
Doormans eskader. De eskadercommandant sneuvelde aan boord van het
vlaggeschip dat (na ongeveer 1&amp;frac12; uur) zonk.&lt;/p&gt;
&lt;p&gt;Doorman had een zeer goed verstand, een grote algemene ontwikkeling
en viel op door zijn uitstekende manieren en vermogen om snel contacten
te leggen. Tegenover zijn collega's kon hij soms op een enigszins
minachtende en ongeduldige wijze optreden. Voor de schepeling was
Doorman streng, doch rechtvaardig. Hij was geen uitzonderlijk tacticus
en strateeg, maar had zeker meer capaciteiten dan de gemiddelde
zeeoff&amp;iuml;cier uit zijn jaren. Zijn karakter, moed en kennis werden
zowel door Nederland als door de Koninklijke marine gewaardeerd en
ge&amp;euml;erd. In 1942 volgde postuum zijn benoeming tot ridder 3e klasse
der Militaire Willemsorde, terwijl na de oorlog de twee
vliegkampschepen, die bij de marine in dienst zijn geweest, naar hem
zijn vernoemd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Eenige beschouwingen omtrent de maritieme politiek van
Europeesche mogendheden', in 
&lt;em&gt;Marineblad&lt;/em&gt;

51 (1936) 252-265.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. van Kampen, 
&lt;em&gt;Ik val aan, volgt mij!. ..&lt;/em&gt;

(Amsterdam, 1947); P.S. van 't Haaff [en] M.J.C. Klaassen, 
&lt;em&gt;Gedenkboek honderd jarig bestaan der adelborsten-opleiding te
Willemsoord 1854-1954&lt;/em&gt;

(Bussum, [1954] 214; K.W.L. Bezemer, 
&lt;em&gt;Zij vochten op de zeven zee&amp;euml;n&lt;/em&gt;

(Utrecht, 1954) voortgezet o.d.t. 
&lt;em&gt;Verdreven doch niet verslagen&lt;/em&gt;

(Hilversum, 1967); F.C. van Oosten, 'De slag in de Javazee, 27
februari - 1 maart 1942', in 
&lt;em&gt;Marineblad 77&lt;/em&gt;

(1967) 151-212; idem, 'Karel W.F.M. Doorman', in 
&lt;em&gt;Vier eeuwen varen. Kapiteins, kapers, kooplieden en geleerden.&lt;/em&gt;

Onder red. van R.M. Akveld e.a. [Bussum, 1973] 343-355.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;Website Wikipedia (Nederlands): http://nl.wikipedia.org/wiki/Karel_Doorman [Foto: Koninklijke Marine].
&lt;/p&gt;


&lt;p&gt;F.C. van Oosten&lt;/p&gt; 
&lt;dtml-var bwn_footer&gt;</text>
  </biography>
</biodes>

