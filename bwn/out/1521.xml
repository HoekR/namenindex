<biodes version="1.0">
  <fileDesc>
    <title>Rinkel, Andreas (1889-1979)</title>
    <author>Ph.M. Bosscher</author>
    <ref target="http://resources.huygens.knaw.nl/bwn1880-2000/lemmata/bwn6/rinkel"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rinkel</idno>
    <persName><name type="geslachtsnaam">Rinkel</name>, Andreas</persName>
    <sex value="2"/>
    <event type="birth" when="1889"/>
    <event type="death" when="1979"/>
    <state type="occupation">oud-katholiek aartsbisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/RINKEL.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Rinkel, Andreas&lt;/strong&gt;, oud-katholiek aartsbisschop 

  (Nieuwer-Amstel 10-1-1889 - Utrecht 25-3-1979). Zoon van

  Andreas Rinkel, broodbakker en winkelier, en Petronella Gelein.

  Huwde op 17-7-1923 Cornelia Anna van Nus (1877-1952). Dit

  huwelijk bleef kinderloos.

  

  &lt;/p&gt;&lt;img src=&amp;quot;images/RINKEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rinkel, Andreas&amp;quot; class=&amp;quot;bwnimg&amp;quot;&gt;

    &lt;p&gt;Dries Rinkel groeide op onder bescheiden, zo niet bekrompen

    omstandigheden als vijftiende van in totaal zeventien kinderen,

    van wie er overigens slechts zeven de volwassen leeftijd zouden

    bereiken. Hij volgde lager onderwijs in Nieuwer-Amstel, waar

    zijn vader een broodbakkerij dreef. Toen de zaak verliep,

    verhuisde het gezin in 1899 naar Amsterdam om het daar opnieuw

    met een bakkerij te proberen. Dries voltooide hier eind 1901 de

    lagere school. Zijn vader was waarschijnlijk de eerste die zijn

    grote verstandelijke vermogens ontdekte en in feite voor hem

    besliste dat zijn zoon - conform een familietraditie - naar het

    Oud-Katholiek Seminarie in Amersfoort zou gaan. Gegeven de

    financi&amp;euml;le situatie van de familie was dit in de praktijk voor

    Dries de enige weg naar een intellectuele loopbaan, gezien de

    relatief lage opleidingskosten en de beschikbaarheid van

    beurzen.&lt;/p&gt;

    &lt;p&gt;Zoals gebruikelijk voor de seminaristen volgde Rinkel vanaf

    1902 eerst de volledige cursus aan het Stedelijk Gymnasium in

    Amersfoort. Nadat die door hem snel en met uitstekende

    resultaten was afgesloten, begon voor hem - van 1904 tot 1911

    met een beurs - de eigenlijke theologiestudie. Aan het begin

    van de 20ste eeuw ademden onderwijs en spiritualiteit op het

    Seminarie nog sterk de geest van Port-Royal, het in 1709 met

    geweld geliquideerde Franse bolwerk van strenge

    geloofsopvatting en -beleving in de geest van de kerkvader

    Augustinus. Van een streven tot hervorming en herbronning,

    zoals in oud-katholieke milieus in het buitenland, was

    betrekkelijk weinig te merken. Het hoofdwerk van de Franse

    rigorist Pasquier Quesnel, 

    &lt;em&gt;R&amp;eacute;flexions morales sur le Nouveau Testament&lt;/em&gt; (1671),

    diende als meditatiestof, terwijl dogmatiek nog steeds werd

    onderwezen aan de hand van het laat-18de-eeuwse handboek van Joseph Valla, eveneens een Franse theoloog van rigoristische

    signatuur. Bij Rinkel groeide daarom al tijdens zijn studie het

    besef dat een herori&amp;euml;ntatie van het onderwijsprogramma op het

    Seminarie dringend noodzakelijk was.&lt;/p&gt;

    &lt;p&gt;Op 25 januari 1914 sloot Rinkel zijn studietijd in

    Amersfoort af met de priesterwijding in de Seminariekapel. Ruim

    drie maanden later volgde zijn benoeming tot pastoor in

    Enkhuizen. Als lid van de geestelijkheid van het bisdom Haarlem

    toonde hij zich, ook in publicaties, een voorstander van

    hervormingen, zoals be&amp;euml;indiging van het verplichte

    priestercelibaat. Nadat in 1922 tot afschaffing was overgegaan,

    trouwde Rinkel een jaar later - zoals omstreeks diezelfde tijd

    wel meer collega's deden - met zijn huishoudster. Het zou een

    harmonieus huwelijk worden.&lt;/p&gt;

    &lt;p&gt;Intussen was Rinkel in 1920 pastoor in Amersfoort geworden,

    een functie die hij vanaf de herfst van 1921 combineerde met

    het hoogleraarschap in de leerstellige en zedenkundige

    godgeleerdheid aan het Seminarie. Hiervoor kwam hij niet

    onbeslagen ten ijs, omdat hij al jarenlang een gedegen studie

    had gemaakt van het werk van verscheidene theologen en

    kerkhistorici, vooral ook van buiten de oud-katholieke kerk. In

    dit verband kunnen de namen worden genoemd van onder anderen de

    gereformeerde Herman Bavinck, de lutheraan Reinhold Seeberg en

    de anglicaan Arthur Headlam, die allen in hun publicaties een

    dialoog nastreven tussen het wezenlijke uit het eigen

    religieuze gedachtegoed enerzijds en datgene wat Headlam -

    wiens denkbeelden ten grondslag liggen aan Rinkels

    ecclesiologie - 'true learning' noemt anderzijds.&lt;/p&gt;

    &lt;p&gt;Als hoogleraar kon Rinkel eindelijk de lang gewenste

    hervorming in het onderwijsprogramma op het Seminarie

    doorvoeren. Het boek van Valla verdween nu uit het curriculum

    en werd vervangen door een eigen cursus, die, als de vrucht van

    de genoemde jaren van studie, inhoudelijk veel bevatte dat tot

    dan toe in oud-katholieke kring geen gemeengoed was. Later zou

    Rinkel zich overigens weer van verscheidene opvattingen die hij

    aanvankelijk uitte distanti&amp;euml;ren. Tegenover een vertrouwde

    parochiaan liet hij zich daarover ontvallen 'een a-katholieke,

    a-liturgische periode met protestantse bevliegingen' te hebben

    doorgemaakt (geciteerd in: 

    &lt;em&gt;Adjutorio Redemptoris&lt;/em&gt;, 248).&lt;/p&gt;

    &lt;p&gt;Tijdens deze Amersfoortse jaren was Rinkel niet alleen

    actief als docent en publicist - behalve in het Nederlands

    vooral in het Duits -, ook zijn herderlijke taken

    verwaarloosde hij niet. Zijn parochianen moesten overigens wel

    wennen aan deze relatief jonge pastoor, die bovendien zowel

    afstandelijk als assertief kon overkomen. Rinkel paarde een

    kleine gestalte aan een heftig temperament, dat hij niet altijd

    verborgen hield. Op den duur groeide evenwel de waardering,

    zeker toen men kennismaakte met andere kanten van zijn

    persoonlijkheid. Zo had Rinkel een grote belangstelling voor

    muziek. Hij was niet alleen een zeer begaafd pianist en

    organist, maar componeerde ook missen en gezangen.&lt;/p&gt;

    &lt;p&gt;Rinkel toonde zich een warm voorstander van de oecumenische

    beweging. In 1931 had hij een belangrijk aandeel in de

    totstandkoming van het 'Bonn agreement' dat leidde tot

    volledige intercommunie tussen de oud-katholieke en de

    anglicaanse kerk. Zijn relatie tot de Anglicana en haar

    zusterkerken is daarna altijd hartelijk gebleven. In 1935 werd

    Rinkel de eerste vertegenwoordiger van de Oud-Katholieke Kerk

    van Nederland in de toen opgerichte Oecumenische Raad van

    Kerken in ons land.&lt;/p&gt;

    &lt;p&gt;Toen in februari 1937 aartsbisschop F. Kenninck, zijn

    vroegere mentor, overleed, werd Rinkel als zijn opvolger

    gekozen. Op 15 juni 1937 vond in de Utrechtse

    St.-Gertrudiskathedraal de wijding plaats. Daarnaast bleef hij

    tot 1948 hoogleraar aan het Seminarie in Amersfoort, waar hij

    sinds 1921 behalve dogmatiek ook liturgiek doceerde. Bij de

    herijking van zijn theologische denkbeelden in latere stadia

    van zijn leven was het contact met de Zwitserse oud-katholieke

    bisschop Urs K&amp;uuml;ry van grote betekenis. Tussen Rinkel en hem

    ontwikkelde zich een warme vriendschap.&lt;/p&gt;

    &lt;p&gt;Na zijn ambtsaanvaarding zorgde Rinkel voor enige commotie

    toen hij niet zijn intrek nam in het zogeheten Franse Huis aan

    de Utrechtse Mariaplaats, sinds het midden van de 19de eeuw de

    residentie van de oud-katholieke aartsbisschoppen. Hij vond het

    te groot en wist dat het in vervallen toestand verkeerde.

    Daarom koos hij voor een huis elders in Utrecht, aan de

    Emmalaan. &lt;/p&gt;

&lt;p&gt;In 1939 maakte Rinkel deel uit van het erecomit&amp;eacute; van

    de grote nationale Willibrordherdenking. Na de opening van de

    bij die gelegenheid gehouden tentoonstelling op 15 juni 1939

    ontmoetten de drie oud-katholieke bisschoppen de

    rooms-katholieke aartsbisschop van Utrecht, dr. J. de Jong, die

    het initiatief nam tot een 'vriendelijk praatje'. Dit was in

    zoverre een historische ontmoeting, omdat hiermee informeel een

    einde kwam aan de in beide kerken eeuwenlang volgehouden

    houding van elkaar negeren en bestrijden.&lt;/p&gt;

    &lt;p&gt;Tijdens de Duitse bezetting trachtte Rinkel zoveel mogelijk

    conflicten met de autoriteiten te vermijden. Maar hij aarzelde

    niet zich bij herhaling principieel op te stellen in

    belangrijke kwesties, zoals die van de door de Duitsers ge&amp;euml;iste

    indiening van collecteplannen en de voorgenomen gedwongen

    sterilisatie van gemengd-gehuwde joden. Een belemmering daarbij

    vormde wel dat de Oud-Katholieke Kerk geen deel uitmaakte van

    het Convent van Kerken - later Inter-Kerkelijk Overleg -, dat

    zichzelf zag als een protestants orgaan van kerkelijk verzet.

    In de bezettingsjaren was Rinkels vriend E. Lagerwey, de

    pastoor van de Utrechtse kathedraal, hem een grote steun. Deze

    speelde een actieve rol in het verzet. In dit licht kan ook

    worden gezien dat Rinkel hem in 1941 tot bisschop van Deventer

    benoemde.&lt;/p&gt;

    &lt;p&gt;De naoorlogse jaren stonden voor Rinkel vooral in het teken

    van herstel. In de Oud-Katholieke Kerk in Nederland verliep dit

    zonder veel moeilijkheden en kwam het tot een verdieping van

    oecumenische contacten, die Rinkels volle instemming had. Zeer

    moeizaam verliep daarentegen de wederopbouw van het kerkelijk

    leven in het door communisten gedomineerde Oost-Europa. Dit

    baarde Rinkel grote zorg, omdat hij als aartsbisschop van

    Utrecht ambtshalve ook voorzitter was van de Internationale

    Bisschoppenconferentie - het hoogste overlegorgaan binnen de

    oud-katholieke kerken - en in die hoedanigheid ook

    verantwoordelijkheid droeg voor de zusterkerken achter het

    IJzeren Gordijn. Wat het contact met de kerk in West-Duitsland

    betreft, was het van groot belang dat de oud-katholieke

    bisschop in Duitsland, op persoonlijk aandringen van Rinkel,

    met Pasen 1946 een herderlijke brief deed uitgaan waarin hij

    onomwonden erkende dat de Duitse oud-katholieken medeschuldig

    waren aan de misdaden van het nazi-regime.&lt;/p&gt;

    &lt;p&gt;Op 7 november 1966 ging Rinkel in zijn kathedraal samen met

    kardinaal B.J. Alfrink voor in een vesperdienst. Daarin werd

    bekendgemaakt dat Rome aan het begin van een dialoog tussen de

    Rooms-Katholieke Kerk en de Nederlandse Oud-Katholieke Kerk

    niet langer de eis verbond van aanvaarding van het zogeheten

    Formulier van paus Alexander VII (1665) en de bul 

    &lt;em&gt;Unigenitus&lt;/em&gt; (1713). Ook hierna bleef Rinkel overigens veel

    reserves tonen jegens het Vaticaan.&lt;/p&gt;

    &lt;p&gt;Op 8 november 1970 legde Rinkel het ambt van aartsbisschop

    neer. Hij was daarmee de eerste in dit ambt die met emeritaat

    ging. Zelf meende hij dat voor hem het ogenblik gekomen was om

    zich terug te trekken. Ook anderen meenden dat het tijd werd

    voor een nieuwe aartsbisschop met meer affiniteit met recente

    ontwikkelingen in de kerk. Rinkel bleef in zijn Utrechtse huis

    wonen, ook nadat door een ongelukkige val op straat in 1976 en

    enkele vaataandoeningen in de hersenen zijn gezondheid zozeer

    verslechterde dat lezen, schrijven en pianospelen hem

    onmogelijk werden.&lt;/p&gt;

    &lt;p&gt;Na het overlijden van zijn vrouw in 1952 genoot Rinkel een

    kwarteeuw lang de verzorging van de dertig jaar jongere Greet

    Roosjen. Zij begeleidde hem ook op zijn reizen. Hij had haar

    als jeugdige parochiane leren kennen in Amersfoort, waar zij in

    de pastorie letterlijk kind aan huis was geweest. Later was hij

    haar in haar loopbaan als verpleegkundige blijven volgen en

    stimuleren. Uit erkentelijkheid voor haar toewijding en zorg

    wilde de inmiddels hoogbejaarde Rinkel dat zij in de toekomst

    zijn naam zou dragen. Daarom vroeg hij haar tot tweemaal toe -

    in 1977 en 1978 - ten huwelijk. Rinkels wens stuitte echter op

    grote weerstand bij enkele leidinggevenden in de kerk, die

    beducht waren voor negatieve reacties in binnen- en buitenland.

    Het huwelijk vond uiteindelijk geen doorgang. In 1979 overleed

    hij op negentigjarige leeftijd.&lt;/p&gt;

    &lt;p&gt;Dries Rinkel excelleerde als schrijver en spreker en had als

    zodanig een geheel eigen stijl. Voor zijn verdiensten als

    theoloog ontving hij twee eredoctoraten: &amp;eacute;&amp;eacute;n van de

    oud-katholieke theologische faculteit van de universiteit van

    Bern in 1938 en &amp;eacute;&amp;eacute;n van het episcopaalse General Theological

    Seminary te New York in 1966. Dankzij zijn grote gaven van

    geest en hart heeft Rinkel in steeds verantwoordelijker

    functies de Oud-Katholieke Kerk kunnen dienen in een cruciale

    periode van haar bestaan. De krachtbron van zijn leven was -

    zoals hij het zelf formuleerde - 'een moeizaam bevochten

    geloof', dat hij zich 'met denken en twijfelen' eigen had

    gemaakt (&lt;em&gt;Adjutorio Redemptoris&lt;/em&gt;, 221).&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Collectie-A. Rinkel in het archief van het

  Oud-Katholiek Aartsbisdom Utrecht te Amersfoort. Persoonlijk

  bescheiden betreffende A. Rinkel in particulier

  bezit.&lt;/p&gt;


&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;Arie Troost en Anja Kosterman, '[Onvolledige]

  Bibliografie dr. A. Rinkel' (inclusief zijn muziekcomposities) in

  de onder L genoemde publicatie &lt;i&gt;Adjutorio Redemptoris&lt;/i&gt; pp. 272-287.&lt;/p&gt;


&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;

  &lt;em&gt;Adjutorio Redemptoris. Dr. Andreas Rinkel, aartsbisschop van

  Utrecht, 1889-1979.&lt;/em&gt; Onder red. van W.B. van der Velde

  (Amersfoort 1987); M.J.IJ.W. Roosjen, &lt;i&gt;De ijver voor uw huis. Het 
werkzame leven van mgr.dr. Andreas Rinkel &lt;/i&gt;(Utrecht 2008).&lt;/p&gt;




&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;Adjutorio Redemptoris. Dr. Andreas Rinkel, aartsbisschop van

  Utrecht, 1889-1979.&lt;/em&gt; Onder red. van W.B. van der Velde

  (Amersfoort 1987) t/o p. 140 [Rinkel als oud-katholiek

  aartsbisschop van Utrecht].&lt;/p&gt;&lt;p&gt;Ph.M. Bosscher&lt;/p&gt;
 
&lt;dtml-var bwn_footer&gt;</text>
  </biography>
</biodes>

