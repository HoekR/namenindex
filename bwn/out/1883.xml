<biodes version="1.0">
  <fileDesc>
    <title>Verkade, Pieter Eduard (1891-1979)</title>
    <ref target="http://resources.huygens.knaw.nl/bwn1880-2000/lemmata/bwn2/verkadepe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verkadepe</idno>
    <persName><name type="geslachtsnaam">Verkade</name>, Pieter Eduard</persName>
    <sex value="1"/>
    <event type="birth" when="1891"/>
    <event type="death" when="1979"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/VERKADEPE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verkade, Pieter Eduard&lt;/strong&gt;, scheikundige (Zaandam 21-5-1891 - 's-Gravenhage 17-9-1979).

Zoon van Cornelis Pieter Verkade, directeur van een stijfselfabriek, en
Johanna Liwijn. Gehuwd op 26-7-1923 met Anna Jacoba Sandbergen. Uit dit
huwelijk werden 2 zoons geboren. 

&lt;img src=&amp;quot;images/VERKADEPE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Verkade, Pieter Eduard&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Verkade studeerde, na de HBS in Zaandam te hebben doorlopen
scheikundige technologie aan de Technische Hoogeschool te Delft (1908).
In 1912 behaalde hij het kandidaats-, in 1913 het ingenieursdiploma. Op
5 maart 1915 volgde promotie met lof op het proefschrift: 
&lt;em&gt;Hydratatie van organiese zuuranhydrieden.&lt;/em&gt;

Promotor was J. B&amp;ouml;eseken. Na in 1916 toegelaten te zijn als
privaatdocent in Delft hield hij op 2 november zijn openbare les: 
&lt;em&gt;De synthese der eiwitstoffen.&lt;/em&gt;

In hetzelfde jaar werd hij assistent bij prof. G. van Iterson jr. aan
de Nederlandsche Handels-Hoogeschool te Rotterdam voor de zg.
Verzameling van handelswaren en van grondstoffen en produkten der
nijverheid. In 1917 volgde aldaar zijn benoeming tot conservator en
vervolgens tot lector voor de warenkennis en in 1919 die tot gewoon
hoogleraar in de warenkennis, de chemie en de technologie der
handelswaren te Rotterdam. Op 30 september 1919 hield hij zijn
inaugurele oratie: 
&lt;em&gt;De beteekenis van de warenkennis als leervak aan de
Handels-Hoogeschool.&lt;/em&gt;
&lt;/p&gt;
&lt;p&gt;In zijn Rotterdamse jaren verrichtte Verkade met zijn assistent J.
Coops (sinds 1919) bepalingen over de verbrandingswarmte van organische
verbindingen. Het waren technisch moeilijke precisiemetingen, waaronder
een belangrijk onderzoek over de thermochemische standaardstoffen
(1922). Dit leidde tot zijn lidmaatschap van de Commission
internationale d'&amp;eacute;tablissement d'un &amp;eacute;talon
thermochimique (1922) van de Union internationale de la chimie pure et
appliqu&amp;eacute;e (in Engelse afkorting bekend als IUPAC). Aan de
Handels-Hoogeschool werden verbrandingswarmten gemeten van de
opeenvolgende termen van homologe reeksen van organische verbindingen
en onder meer onderzoekingen gedaan over de zogenaamde
alterneringsverschijnselen in homologe reeksen en het voorkomen van
vetzuren met een oneven aantal koolstofatomen in de natuur. Toen Coops
in 1929 hoogleraar aan de Vrije Universiteit werd, begon een periode
van samenwerking met de chemicus J. van der Lee en de arts M. Elzas
over de vetstofwisseling, waarbij het verschijnsel van de Z-oxydatie
werd ontdekt (d.w.z. oxydatie van de eindstandige methylgroep van het
vetzuur tot een carboxylgroep).&lt;/p&gt;
&lt;p&gt;Doordat in Rotterdam de technische wetenschappen niet op het
verplichte examenprogramma stonden, was de belangstelling van de zijde
van de studenten voor deze vakken matig. Dat was, sedert 1938, niet het
geval in Delft waar Verkade met zijn behoefte aan kennisoverdracht aan
veel studenten de organische chemie in al haar aspecten kon doceren.
Als opvolger van B&amp;ouml;eseken werd hij namelijk in Delft tot gewoon
hoogleraar in de organische chemie en haar toepassing benoemd, een
leerstoel die door hem met een inaugurele rede: 
&lt;em&gt;Organische chemie en industrie&lt;/em&gt;

op 21 oktober 1938 aanvaard werd. Bewust kon hij daarna een veelheid
van onderzoekingen verrichten om het Delftse onderwijs zo breed
mogelijk te maken. Hij deed tal van organisch-chemische onderzoekingen,
waaronder een grote reeks syntheses van de mono-, di- en tryglyceriden,
waaraan hij sinds 1935 in Rotterdam was begonnen. In 1937 was hij er
reeds in geslaagd 'drie-zurige' triglyceriden te bereiden.
Verkade werd in 1948 buitengewoon hoogleraar, toen de senaat geen kans
meer zag het technisch onderwijs op het oude peil te handhaven. Ook
daarna bleef hij ernaar streven onderzoek te verrichten ten aanzien van
fundamentele onderwerpen met betrekkelijk eenvoudige methoden, en was
hij nog altijd een hoogleraar die uitstekende, goed voorbereide
colleges gaf en hoge eisen aan studenten stelde. Na 1953 bestudeerde
hij met zijn studenten de synthese van fosfaten. Spoedig kreeg hij
hiertoe meer mogelijkheid, toen in 1954 de basiscolleges organische
chemie door de lector H.C. Beyerman waren overgenomen. In 1961 ging
Verkade met emeritaat. Op 4 juni van dat jaar hield hij zijn
afscheidscollege 'Vijftig jaren organische chemie' 
&lt;em&gt;(Chemisch Weekblad&lt;/em&gt;

57 (1961) 353-359).&lt;/p&gt;
&lt;p&gt;Naast praktisch wetenschappelijke onderzoekingen had Verkade al
vroeg een grote belangstelling voor de nomenclatuur en de codering van
organische verbindingen. Ook na zijn emeritaat bleef Verkade juist op
dit terrein actief. Vanaf 1934 was hij voorzitter van de Commission on
the Nomenclature of organic chemistry en vanaf 1949 voorzitter van de
Commission on Codification, Ciphering, and Punche Cards Techniques van
de IUPAC.&lt;/p&gt;
&lt;p&gt;Verkade speelde een grote rol in de Nederlandse chemische wereld.
Met Coops was hij initiatiefnemer tot de oprichting van de sectie voor
organische chemie van de Nederlandsche Chemische Vereeniging, waarvan
hij in 1927 vice-voorzitter en van 1930 tot 1933 voorzitter was. Zijn
verdiensten werden in 1958 ge&amp;euml;erd door de benoeming tot erelid van
deze vereniging. Inmiddels had in 1936 de Koninklijke Akademie van
Wetenschappen al blijk gegeven van waardering voor zijn
wetenschappelijke prestaties door hem tot lid te benoemen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Chemisch Weekblad&lt;/em&gt;

57(1961) 370-376; 
&lt;em&gt;ibidem&lt;/em&gt;

75 (1979) 41(12 oktober) 3.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.M. Wepster en H.C. Beyerman, 'Bij het afscheid van
professor P.E. Verkade', in 
&lt;em&gt;Chemisch Weekblad&lt;/em&gt;

57 (1961) 359-363; J. Coops, 'Verkade in Rotterdam gedurende de
jaren 1919-1929', 
&lt;em&gt;ibidem,&lt;/em&gt;

57 (1961) 363-366; K. Bernhard, 'Verkades Z-Oxydation der
Fetts&amp;auml;uren', 
&lt;em&gt;ibidem,&lt;/em&gt;

57 (1961) 367; G.M. Dyson, 'Professor Dr. P.E. Verkade and
communications in chemical science', 
&lt;em&gt;ibidem,&lt;/em&gt;

57 (1961) 368-370; enkele kleine herdenkingen, 
&lt;em&gt;ibidem,&lt;/em&gt;

75 (1979) 41 (12 oktober) 2; B.M. Wepster, in 
&lt;em&gt;Jaarboek van de Koninklijke Akademie van Wetenschappen 1979,&lt;/em&gt;

173-177.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1979&lt;/i&gt; (Amsterdam 1980) afbeelding tegenover pagina 252 [Foto: C.J.L. Vermeulen].&lt;/p&gt;




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

