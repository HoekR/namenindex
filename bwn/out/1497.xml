<biodes version="1.0">
  <fileDesc>
    <title>Rengers Hora Siccama, jhr. Duco Gerrold (1876-1962)</title>
    <ref target="http://resources.huygens.knaw.nl/bwn1880-2000/lemmata/bwn1/rengers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rengers</idno>
    <persName><name type="geslachtsnaam">Rengers Hora Siccama</name>, jhr. Duco Gerrold</persName>
    <sex value="1"/>
    <event type="birth" when="1876"/>
    <event type="death" when="1962"/>
    <state type="occupation">rechtshistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/RGSICCAMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rengers Hora Siccama, jhr. Duco Gerrold&lt;/strong&gt;, rechtshistoricus en rechtsfilosoof (' s-Gravenhage 2-12-1876 - Utrecht 7-6-1962).

Zoon van jhr. Willem Adolf Werner Rengers Hora Siccama, grondeigenaar,
en Alida Maria Cornelia Verkuyl. Gehuwd met Maria Dora Elfriede
Nielbock op 13-8-1915; gescheiden 26-8-1930. Uit dit huwelijk werd 1
zoon geboren. Zijn tweede huwelijk werd gesloten op 26-5-1932 met
Jacqueline Adri&amp;egrave;ne Justine barones Van Nagell. Er waren geen
kinderen uit dit huwelijk. 

&lt;img src=&amp;quot;images/RGSICCAMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rengers Hora Siccama, jhr. Duco Gerrold&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na gymnasium in Nijmegen volgde rechtenstudie in Utrecht, waar hij
op 17 februari 1905 promoveerde op een bijzonder lijvig en doorwrocht
proefschrift (zie onder P.), waarin nog een tweede deel werd
aangekondigd, dat evenwel nooit is verschenen, omdat de laatste
(definitieve) versie ervan in oorlogstijd is verbrand. Reeds na een
goed half jaar werd hij benoemd tot hoogleraar te Utrecht, en wel in de
encyclopaedie der rechtswetenschap (deze overnemende van Hamaker) en,
lang voordat dit in 1921 tot een verplicht vak zou worden verheven, in
het oud-vaderlandse recht en zijn geschiedenis. Hij vervulde dat
ordinariaat gedurende 36 jaren en trad in die tijd publicistisch veel
minder naar voren dan men aanvankelijk had verwacht. Een aantal vaak
zeer breed uitgewerkte boekbesprekingen, enkele artikelen en het
verrassende essay 
&lt;em&gt;Natuurlijke waarheid en historische bepaaldheid&lt;/em&gt;

vormden zijn vooroorlogse produktie. In 1942 legde hij zijn ordinariaat
neer en ontving hij van een twaalftal dankbare bewonderaars, in
hoofdzaak oud-leerlingen, een omvangrijke opstellenbundel. Tegelijk
werd hij benoemd tot buitengewoon hoogleraar in de rechtsfilosofie,
voor zover betreft de algemene rechtsleer. Tevens liet hij zich in de
bezettingstijd een benoeming tot buitengewoon raadadviseur bij het
departement van Opvoeding, Wetenschap en Kultuurbescherming en
&amp;eacute;&amp;eacute;n tot lid van de Nederlandsche Kultuurraad welgevallen. Hij
werd op grond van het Zuiveringsbesluit 1945 als hoogleraar ontslagen -
aanvankelijk zelfs met intrekking van alle pensioenrechten - daar hij,
naar de bewoordingen van het desbetreffende in beroep genomen
Koninklijk Besluit, in ernstige mate was tekort geschoten in het
betrachten van de juiste houding in verband met de bezetting, al wordt
daarbij tegelijkertijd erkend, dat hij ook blijken heeft gegeven van
goed vaderlandse gezindheid en in bepaalde opzichten een afwijzende
houding tegenover de bezetter heeft aangenomen. Zijn enige zoon had
trouwens in het verzet de dood gevonden. Nadien schreef hij nog, vooral
ter uitwerking van het reeds genoemde essay, een uitvoerige studie
getiteld 'Homo iuridicus' en opgenomen in zijn 
&lt;em&gt;Verspreide Geschriften,&lt;/em&gt;

die zijn vier opvolgers lieten verschijnen. In zijn sterfjaar gaf hij
nog eenmaal een essay uit: 
&lt;em&gt;Paradox.&lt;/em&gt;
&lt;/p&gt;
&lt;p&gt;Paradoxis wel een slagwoord ter typering van zijn gecompliceerde
persoonlijkheid en van zijn vaak moeilijk, ook wel vermoeiend leesbaar
oeuvre. In zijn geschiedkundig werk ontmoet men, reeds van de aanvang
af, maar in stijgende mate, tegelijk de (rechts)filosoof, die zich met
de feiten alleen niet tevreden kan stellen, doch in zijn filosofische
bespiegelingen worden telkens weer de feiten aan de ene kant en
religieuze implicaties ter andere zijde mede betrokken. Zijn
kritisch-historische denktrant maakt, dat hij zijn bevindingen en
uitspraken telkens weer relativeert, stelt en tegenstelt, poneert en
terugneemt. Maar tegelijk kan hij - vooral aan zijn proefschrift wordt
dat verweten - heel scherp, vierkant, sarcastisch verwerpen wat hem
onhoudbaar voorkomt. Beslissend in zijn levensbeschouwing en
levenshouding is wel het onderscheid tussen het standpunt van de speler
en dat van de toeschouwer. Hij stelt zich, reeds omwille van de
noodzakelijk geachte zuiverheid van wetenschapsbeoefening, gedecideerd
op het tweede en vergist zich dan ook deerlijk, als hij zich in de
bezettingstijd op het eerste waagt. In zijn publikaties vindt men in
ontelbare variaties, maar ook herhalingen, zijn inzichten als
gedistantieerde toeschouwer beschreven. Voor zijn studenten is hij een
fascinerend docent en gesprekspartner geweest, niet in de laatste
plaats door zijn hoog en breed ontwikkelde eruditie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De geestelijke en kerkelijke goederen onder het canonieke, het
gereformeerde en het neutrale recht&lt;/em&gt;

(Utrecht, 1905). Proefschrift Utrecht; 
&lt;em&gt;De samenhang in het recht bij den strijd over de Utrechtsche
kapittelen.&lt;/em&gt;

(Utrecht, 1906). Inaugurele rede; 
&lt;em&gt;Natuurlijke waarheid en historische bepaaldheid.&lt;/em&gt;

(Zwolle, 1935); 
&lt;em&gt;Verspreide Geschriften&lt;/em&gt;

(Zwolle, 1954); 
&lt;em&gt;Paradox&lt;/em&gt;

(Zwolle, 1962).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.W.A. Immink, in 
&lt;em&gt;Tijdschrift voor Rechtsgeschiedenis&lt;/em&gt;

30 (1962) 536-538; G.E. Langemeijer, 
&lt;em&gt;De wijsbegeerte des rechts en de encyclopaedie der rechtswetenschap
sedert 1880&lt;/em&gt;

(Amsterdam, 1963) 112-114; J. de Ruiter, 'Notities bij leven en
werk van Rengers Hora Siccama', in 
&lt;em&gt;Met eerbiedigende werking. Opstellen aangeboden aan prof.mr. L.J.
Hijmans van den Bergh&lt;/em&gt;

(Deventer, 1971) 103-117.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Opstellen aangeboden aan prof.dr. D.G. Rengers Hora Siccama 1906-1942&lt;/i&gt; (Utrecht 1942) afbeelding tegenover pagina 3.&lt;/p&gt;




&lt;p&gt;J.J.M. van der Ven&lt;/p&gt; 
&lt;dtml-var bwn_footer&gt;</text>
  </biography>
</biodes>

