<biodes version="1.0">
  <fileDesc>
    <title>Rijckevorsel, Abram van (1790-1864)</title>
    <ref target="http://resources.huygens.knaw.nl/bwn1880-2000/lemmata/bwn3/rijckevorsel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rijckevorsel</idno>
    <persName><name type="geslachtsnaam">Rijckevorsel</name>, Abram van</persName>
    <sex value="1"/>
    <event type="birth" when="1790"/>
    <event type="death" when="1864"/>
    <state type="occupation">ondernemer</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RIJCKEVORSEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rijckevorsel, Abram van&lt;/strong&gt;, koopman en kamerlid (Rotterdam 30-12-1790 - Rotterdam 11-8-1864).

Zoon van Huibert van Rijckevorsel, koopman, en Anna Josina van der
Pot. Gehuwd op 3-2-1813 met Marie Cornelie Saint Martin. Uit dit
huwelijk werden, behalve 4 kinderen die jong overleden, 1 zoon en 5
dochters geboren.


&lt;img src=&amp;quot;images/RIJCKEVORSEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rijckevorsel, Abram van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Rijckevorsel was afkomstig uit een Rotterdamse
  koopmansfamilie. Reeds op negenjarige leeftijd verloor hij zijn
  vader, en toen hij elf jaar oud was ging hij op aanraden van zijn
  grootvader in de ochtenduren werken op diens kantoor, de
  handelsfirma Hubert &amp;amp; Van Rijckevorsel. Zijn leven lang heeft
  Van Rijckevorsel, die aanvankelijk predikant wilde worden, het
  gemis van een wetenschappelijke opleiding betreurd en hij
  trachtte later door zelfstudie zoveel mogelijk in te halen. Zijn
  moeder hertrouwde in 1802 met Abram Hubert, die echter al na twee
  maanden overleed; zij werd toen zelf associ&amp;eacute;e in de
  familiezaak, totdat in 1811 haar vermogen werd ingebracht in de
  nieuwe firma Wed. Hubert &amp;amp; Van Rijckevorsel, waarvan moeder
  en zoon de enige firmanten waren. Het beheer berustte geheel bij
  Van Rijckevorsel, die dus al op twintigjarige leeftijd
  zelfstandig als koopman optrad. De firma hield zich voornamelijk
  bezig met graanhandel en transacties in koloniale produkten,
  later ook met assurantiezaken. Na de dood van mevrouw Hubert in
  1836 werd Van Rijckevorsels enige zoon, Huibert, deelgenoot in de
  firma, maar deze voelde weinig voor de graanzaken van zijn vader
  en begon in 1839 een eigen rederij.&lt;/p&gt;
&lt;p&gt;Inmiddels was Van Rijckevorsel in 1823 benoemd tot lid van de
  Rotterdamse Kamer van Koophandel; vijf jaar later werd hij
  vice-pr&amp;eacute;sident en in 1838 president als opvolger van J.L.
  Nierstrasz. Hij deed toen zijn voornaamste zaken aan kant.
  Gedurende 26 jaar, tot zijn dood in 1864, heeft hij zijn stempel
  op de Rotterdamse Kamer gedrukt, langer dan enig ander. Daarmee
  is Van Rijckevorsel een van de hoofdrolspelers in een tijd van
  economische herori&amp;euml;ntering geweest.&lt;/p&gt;
&lt;p&gt;In de jaren na 1840 kwam de Nederlandse handelspolitiek steeds
  meer onder druk te staan. Het Duitse achterland trachtte zich
  economisch te emanciperen van Nederland, dat het oude
  stapelmonopolie zoveel mogelijk wilde behouden om te verhinderen
  dat de Nederlandse eigenhandel zou verworden tot transito. Na
  1830 was de Nederlandse positie verzwakt door de afscheiding van
  Belgi&amp;euml; en de totstandkoming van het Duitse tolverbond onder
  leiding van Pruisen. Vooral de in 1843 geopende spoorweg van
  Antwerpen naar Keulen (de 'IJzeren Rijn') was een rechtstreekse
  bedreiging voor de Nederlandse Rijnvaart en dus ook voor
  Rotterdam. Aanvankelijk had de Rotterdamse Kamer van Koophandel
  de oude protectionistische handelspolitiek gesteund en zich
  verzet tegen de Duitse wens naar vrije doorvoer, maar onder Van
  Rijckevorsel begon zij van koers te veranderen. Sinds 1843 werd
  van Rijckevorsel bijgestaan door de jonge economist W.C. Mees (de
  latere directeur van De Nederlandsche Bank). Beide mannen vulden
  elkaar op ideale wijze aan: Van Rijckevorsel de praktijkman die
  voor de Rotterdamse belangen opkwam, Mees de theoretische econoom
  die principieel de vrij handelsleer voorstond. Door de regering
  om advies gevraagd ging de Rotterdamse Kamer steeds meer op een
  radicale koerswijziging aandringen . Nederland diende niet langer
  geleidelijk en op basis van wederkerigheid de tarieven te
  verlagen, zoals het beleid van minister F.A. van Hall was
  geweest, maar onmiddellijk en vrijwillig tot vrijhandel over te
  gaan. In haar advies van juli 1848 wees de Kamer erop dat de tijd
  van de oude stapelmarkt voorgoed voorbij was en dat nieuwe
  welvaartsbronnen moesten worden aangeboord. Net als Engeland
  diende Nederland voor een consequente vrijhandelspolitiek te
  kiezen. Met dit standpunt was de Rotterdamse Kamer onder Van
  Rijckevorsel de liberaalste van het land geworden.&lt;/p&gt;
&lt;p&gt;Ook in de Tweede Kamer, waarin hij in 1841 door de Staten van
  Zuid-Holland was gekozen, kwam Van Rijckevorsel voor de belangen
  van handel en scheepvaart op. Aan politieke discussies nam hij
  weinig deel, behalve wanneer het financi&amp;euml;le vraagstukken
  betrof. Zo steunde hij krachtig Van Halls sanering van de
  staatsfinanci&amp;euml;n (hij verdedigde de leningwet in een anoniem
  artikel in 
  &lt;em&gt;De Tijdgenoot),&lt;/em&gt;

  maar drong terzelfder tijd aan op liberalisering van de
  handelswetgeving. In juli 1844 werd Van Rijckevorsel pas bij de
  tweede stemming herkozen en met zo'n krappe meerderheid dat hij
  bedankte; hij werd toen vervangen door zijn stadgenoot M.A.F.H.
  Hoffmann, die de leningwet had bestreden. Een jaar later keerde
  Van Rijckevorsel in de Kamer terug in de plaats van Thorbecke,
  die na het echec van zijn voorstel tot grondwetsherziening niet
  was herkozen. Politiek behoorde Van Rijckevorsel tot de
  conservatief-liberale centrumgroepering, de zg. financi&amp;euml;le
  oppositie, die wel meer controle van de Kamer op de
  overheidsfinanci&amp;euml;n voorstond, maar van een rechtstreeks
  gekozen volksvertegenwoordiging niet wilde weten. Dat laatste was
  mede de oorzaak dat Van Rijckevorsel in maart 1848 de
  portefeuille van Financi&amp;euml;n in het nieuwe liberale ministerie
  niet heeft willen aanvaarden. Ook bij de behandeling van de
  grondwetsherziening trad hij niet op de voorgrond, en hij stemde
  pas na lang aarzelen voor de directe verkiezingen. In november
  1848 werd hij voor het district Rotterdam in de nieuwe Kamer
  gekozen. Dat Thorbecke in 1848 buiten de regering was gehouden
  achtte Van Rijckevorsel een misgreep. Hoewel hij kritisch stond
  tegenover de persoon van Thorbecke (anders dan zijn zoon Huibert
  die een vurig bewonderaar van de liberale staatsman werd) kreeg
  hij wel veel waardering voor diens kwaliteiten als minister. Maar
  vooral de zakelijke en doortastende minister P.P. van Bosse was
  een man naar zijn hart. Diens scheepvaartwetten zijn door Van
  Rijckevorsel warm verdedigd. Van Rijckevorsel beschouwde dit als
  de gelukkigste afsluiting van zijn politieke loopbaan en stelde
  zich in 1850 niet herkiesbaar. Hij werd toen naar de Eerste Kamer
  afgevaardigd, waarin hij tot 1862 zitting had.&lt;/p&gt;
&lt;p&gt;Rotterdam kon alleen de vruchten plukken van de liberale
  handelswetgeving als de haven beter bereikbaar werd. Het is
  vooral Van Rijckevorsels invloed en doorzettingsvermogen te
  danken geweest dat de wet tot aanleg van de Nieuwe Waterweg tot
  stand kwam en dat Rotterdam een spoorwegverbinding met Duitsland
  kreeg. Hij werd daarvoor in 1862 door zijn stadgenoten
  gehuldigd.&lt;/p&gt;
&lt;p&gt;Van de talrijke maatschappelijke functies die Van Rijckevorsel
  heeft vervuld worden hier alleen de belangrijkste vermeld. Hij
  had zitting in de Rotterdamse schoolcommissie (1821-1857) en in
  de stedelijke raad (1839-1849). Van 1831 tot 1859 was hij
  commissaris van de Nederlandsche Handel-Maatschappij en van 1846
  tot 1851 van de Nederlandsche Rijnspoorwegmaatschappij. Hij was
  verder lid van de Staatscommissie - ingesteld in 1856-belast met
  het onderzoek naar de gevolgen van de doorgraving van de
  landengte van Suez, waarin hij een afwijkende mening had.&lt;/p&gt;
&lt;p&gt;Van Rijckevorsel was een eenvoudig, beminnelijk en plooibaar
  man, die het gezinsleven boven zijn openbare loopbaan stelde. Het
  was voor hem een verschrikkelijke slag toen de
  verstandsverbijstering van zijn zoon Huibert zich in 1861
  openbaarde en deze in een zenuwinrichting in Zwitserland moest
  worden verpleegd. Hoewel Van Rijckevorsel niet graag op de
  voorgrond trad was hij een energieke en markante persoonlijkheid,
  die besefte dat een nieuwe tijd aangebroken was. Achter de
  schermen heeft hij zeker politieke invloed gehad en in Rotterdam
  was zijn gezag vrijwel onbetwist. Hij kan worden beschouwd als
  een van de wegbereiders van Rotterdams economische groei, al
  heeft hij de eigenlijke 'Gr&amp;uuml;ndungsperiode' niet meer
  meegemaakt. Kort voor zijn dood in 1864 werd hij benoemd tot
  staatsraad in buitengewone dienst.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Rijckevorsel, Gemeentearchief
Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;(anoniem) 'De voordeelen der wet van 6 maart', in 
  &lt;em&gt;De Tijdgenoot&lt;/em&gt;

  (1844) IV, kol. 209-213.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag over de vermoedelijke gevolgen der doorgraving van de
landengte van Suez voor den handel en de reederijen van
Nederland&lt;/em&gt;

('s-Gravenhage, 1859); 
&lt;em&gt;Gedenkboek [van de] Kamer van Koophandel en Fabrieken,
Rotterdam, 1803-1928&lt;/em&gt;

[Door W.F. Lichtenauer et al.] (Rotterdam, 1928); J.E. van der Pot,
'Abram van Rijckevorsel Hzn. 1790-1864', in 
&lt;em&gt;Rotterdamsch Jaarboekje&lt;/em&gt;

5e reeks l (1943) 111-152; J.B.J. Ratte, 
&lt;em&gt;De Nederlandse doorvoerpolitiek en de vrije vaart op de
internationale Rijn. Een schets van het ontstaan van de vrije
doorvoer door Nederland&lt;/em&gt;

(Rotterdam, 1952); J.E. van der Pot, 
&lt;em&gt;Abram, Hubert en Elie van Rijckevorsel&lt;/em&gt;

(Rotterdam, 1957) Roterodamum: 13; G.E. van Walsum, 'Abram van
Rijckevorsel Hzn., man van de vooruitgang', in 
&lt;em&gt;Rotterdams Jaarboekje&lt;/em&gt;

7e reeks 3 (1965) 148-174; H. Muller, 
&lt;em&gt;Muller. Een Rotterdams zeehandelaar. Hendrik Muller Szn
(1819-1898)&lt;/em&gt;

(Schiedam, 1977) 19-21&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Gedenkboek [van de] Kamer van Koophandel en Fabrieken Rotterdam
1803-1928&lt;/em&gt;

(Rotterdam, 1928) afbeelding VII.






&lt;p&gt;J.H. von Santen&lt;/p&gt; 
&lt;dtml-var bwn_footer&gt;</text>
  </biography>
</biodes>

