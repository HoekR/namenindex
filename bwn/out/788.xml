<biodes version="1.0">
  <fileDesc>
    <title>Horn, Leopold Sailvin (1916-1995)</title>
    <author>P. van der Eijk</author>
    <ref target="http://resources.huygens.knaw.nl/bwn1880-2000/lemmata/bwn6/horn"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">horn</idno>
    <persName><name type="geslachtsnaam">Horn</name>, Leopold Sailvin</persName>
    <sex value="1"/>
    <event type="birth" when="1916"/>
    <event type="death" when="1995"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/HORN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Horn, Leopold Sailvin&lt;/strong&gt;, voetbalscheidsrechter 
(Sittard 29-8-1916 - Amstelveen 16-9-1995). Zoon van Leo
Horn, veekoopman, en Pauline Levij. Gehuwd op 30-10-1940 met
Catharina Aaltjen Boekbinder (geb. 1915). Dit huwelijk bleef
kinderloos. Na echtscheiding (31-10-1945) op 26-4-1949 gehuwd met
Antonette Elisabeth Ott (geb. 1922). In dit huwelijk, dat op
23-10-1975 door echtscheiding werd ontbonden, was 1 dochter. 

&lt;/p&gt;
&lt;img src=&amp;quot;images/HORN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Horn, Leopold Sailvin&amp;quot; class=&amp;quot;bwnimg&amp;quot;&gt;
&lt;p&gt;Leo Horn groeide op in Sittard, als de op &amp;eacute;&amp;eacute;n na
jongste in een joods gezin met drie zoons en een dochter. Bij
gebrek aan joodse scholen bezocht hij de rooms- katholieke
kleuterschool en daarna een openbare lagere school. Met zijn vader
en broers ging Leo op vrijdag naar de plaatselijke synagoge. Last
van discriminatie had het gezin niet, alleen bij ruzies op school
of op straat werd de kinderen hun joodse afkomst soms ingewreven.
Op zesjarige leeftijd kwam Leo bij de rooms- katholieke
voetbalvereniging Sittard VVS. Die keuze lag voor de hand omdat het
weiland waarop de club speelde, eigendom was van Horn, die er als
veehandelaar doordeweeks zijn koeien liet grazen. Veel
voetbaltalent legde Leo hier overigens niet aan de dag.&lt;/p&gt;
&lt;p&gt;Omdat moeder Horn meende dat de grote stad haar kinderen betere
toekomstmogelijkheden zou bieden, drong zij bij haar man aan op
verhuizing. In 1928 vertrok het gezin naar Amsterdam, waar men een
bovenwoning betrok in de Watergraafsmeer. Vader Horn bleef in
Limburg zijn veehandel drijven en was alleen in het weekeinde
thuis. Leo maakte in Amsterdam de lagere school af en ging daarna
naar de Derde Driejarige HBS. Na het behalen van het einddiploma in
1931 zorgde zijn vader ervoor dat hij een baan kreeg als jongste
bediende bij het joodse textielbedrijf Lehmann&amp;amp;Co.&lt;/p&gt;
&lt;p&gt;In Amsterdam was Leo weer gaan voetballen, en wel bij Wilhelmina
Vooruit, maar vanwege een slepende knieblessure moest hij hier op
zijn zeventiende mee stoppen. Omdat de voetbalsfeer hem bleef
trekken, begon hij in 1933 wedstrijden te fluiten in de
Amsterdamsche Voetbal Bond. Scheidsrechteren bleek Horn te liggen.
Hij was beslist in zijn optreden, en de spelers aanvaardden zijn
gezag. Hoewel zijn flair wel eens groter was dan zijn kennis van de
spelregels, stond dat goede beoordelingen niet in de weg. Bovendien
was Horn zeer gedreven. Na zijn eigen wedstrijd te hebben gefloten
liep hij de velden af om te zien of ergens een scheidsrechter niet
was komen opdagen, zodat hij kon invallen. Gestaag promoveerde hij
naar hogere afdelingen, en in 1938 floot Horn, 22 jaar oud, de
kampioenswedstrijd van de Amsterdamsche Voetbal Bond in de eerste
klasse. In september 1938 maakte hij de overstap naar de landelijke
Koninklijke Nederlandsche Voetbal Bond (KNVB).&lt;/p&gt;
&lt;p&gt;Intussen had Horn carri&amp;egrave;re gemaakt bij Lehmann&amp;amp;Co. Door
zijn werklust en handelsgeest wist hij zich van jongste bediende op
te werken tot vertegenwoordiger. De Duitse bezetting maakte hieraan
een abrupt einde. Toen de firma Lehmann&amp;amp;Co. in 1941 onder
beheer werd gesteld van een 'Verwalter', behoorde Horn tot de
ontslagen personeelsleden. Met enkele collega's begon hij daarop
een eigen textielhandel, die onder de naam 'Mansvelt' werd
ingeschreven.&lt;/p&gt;
&lt;p&gt;In tegenstelling tot zijn familieleden die onderdoken, bleef
Horn tijdens de bezetting gewoon rondlopen, zonder de verplichte
Davidsster en met een vals persoonsbewijs. Als 'dr. Van Dongen'
bewoog hij zich, met een esculaapteken op zijn fiets, door de
hoofdstad. In 1943 sloot hij zich aan bij de zogeheten
Sabotagegroep Amsterdam-Zuid. Voorzien van de papieren van
'ir. Varing' verleende hij toen onder meer hulp bij het zoeken naar
onderduikadressen. Ook nam hij deel aan verscheidene riskante
acties, waaronder een overval op een wapendepot enkele maanden voor
de bevrijding.&lt;/p&gt;
&lt;p&gt;Horn wist de bezetting ongeschonden door te komen, evenals zijn
ouders. Zijn zuster werd gedeporteerd, maar overleefde Auschwitz.
Zijn oudste broer, eveneens actief in het verzet, kwam om in het
vernietigingskamp Sobibor. Horn was in de eerste bezettingsmaanden
- volgens vrienden 'in een opwelling' - getrouwd met de zuster van
zijn broers echtgenote, een dochter uit een welgestelde joodse
familie. Kort na de bevrijding werd dit huwelijk alweer door
echtscheiding ontbonden. Door de oorlogsomstandigheden gedwongen,
hadden beide echtelieden een gescheiden leven geleid, waardoor zij
van elkaar vervreemd waren geraakt.&lt;/p&gt;
&lt;p&gt;Vanwege zijn rol in de illegaliteit werd Horn van mei 1945 tot
januari 1946 door de Binnenlandsche Strijdkrachten aan het hoofd
geplaatst van een delinquentenkamp in Amsterdam, waar
collaborateurs werden opgesloten. Begin 1946 begon hij opnieuw een
stoffenzaak. Aanvankelijk kwam hij aan textiel door middel van
ruilhandel met het buitenland, maar in 1948 sloot hij een
compagnonschap af met een vakbekwame inkoper, waarna de onderneming
snel groeide. Toen in 1953 de samenwerking werd be&amp;euml;indigd en
hij alleen verderging, telde de firma Horn, die zeven jaar eerder
met twee medewerkers was begonnen, tachtig personeelsleden en was
er inmiddels een miljoenenomzet bereikt.&lt;/p&gt;
&lt;p&gt;Ook persoonlijk zat het Horn mee. In 1949 hertrouwde hij met
Netty, een gescheiden vrouw - met zoon - , die hij had leren kennen
bij de Amsterdamse voetbalclub AFC, waar hij vaak kwam. Toen het
leven na de bevrijding zijn gewone gang had hernomen, was Horn weer
gaan fluiten, en niet zonder succes. Mede omdat hij ervoor zorgde
geregeld in de publiciteit te komen, werd Horn steeds bekender. In
interviews sprak hij altijd duidelijke taal, terwijl ook zijn
excentrieke gedrag menigmaal de krantenkolommen haalde. Zo nam hij
eens zelf een corner toen de speler in kwestie naar zijn mening te
lang talmde, legde hij een keer het spel stil om te kunnen
applaudisseren voor een fraaie actie van een speler en deelde hij
een klap uit aan een supporter die hem beledigd had. Veel aandacht
trok Horn ook door als eerste eigenmachtig het traditionele zwarte
scheidsrechterstenue te vervangen door een mosgroene of een
bordeauxrode uitvoering.&lt;/p&gt;
&lt;p&gt;Door zijn zelfverzekerde optreden en natuurlijke gezag nam Horns
aanzien als scheidsrechter snel toe. Tot zijn grote voldoening
verwierf hij in 1951 de felbegeerde FIFA-badge, het
onderscheidingsteken van internationaal scheidsrechter. Geleidelijk
aan werden hem steeds belangrijker wedstrijden toegewezen, zowel op
nationaal als op internationaal niveau. Zo leidde hij in 1953 in
het Londense Wembley-stadion de legendarische wedstrijd Engeland -
Hongarije, waarbij het thuisland met 6-3 voor het eerst een
nederlaag op eigen bodem leed. Tweemaal werd hem de hoogste eer
gegund: het fluiten van de finale voor de Europa Cup. In 1957
leidde hij in de Spaanse hoofdstad de match Real Madrid tegen
Fiorentina (2-0) en in 1962 in zijn eigen stad, Amsterdam, de niet
minder historische wedstrijd tussen opnieuw Real Madrid en Benfica
(3-5). Tijdens de Wereldkampioenschappen in Chili in 1962 trad hij
in de finale op als grensrechter. In 1963 en 1964 leidde hij de
finale van de Copa Libertadores, het clubkampioenschap van
Zuid-Amerika.&lt;/p&gt;
&lt;p&gt;Vooral door de opkomst van de televisie werd Horn een
internationaal bekend scheidsrechter, die zich deze status graag
liet aanleunen. Met zijn extraverte persoonlijkheid ging hij
algemeen door voor een hoogst ijdele man, die graag in de
schijnwerpers stond. 'Mijn spreken is goud' - zo paste hij het
spreekwoord aan - 'voor mezelf en voor de toehoorders' ( 
&lt;em&gt;Leo Horn fluit&lt;/em&gt;, 160). Dit bleek wanneer hij spreekbeurten
hield over zijn belevenissen in de voetbal- en
scheidsrechterswereld, waarbij hij moeiteloos de zaal stil
kreeg.&lt;/p&gt;
&lt;p&gt;Op het veld was er maar &amp;eacute;&amp;eacute;n de baas, en dat was Horn.
Zijn gezag was zo groot dat hij spelers, in geval van een ernstige
overtreding, zonder problemen het veld wist uit te sturen. Toen in
1966 in Leeds het duel tussen Leeds United en Valencia door
ongekend ruw spel over en weer in een veldslag ontaardde, legde hij
resoluut de match stil en stuurde hij beide elftallen naar de
kleedkamer. Na een kwartier liet hij de wedstrijd hervatten. Later
verweten clubbestuurders en een deel van de pers hem dat hij al
eerder in de wedstrijd strenger had moeten optreden. Het gevolg was
dat hij - toch een van de beste scheidsrechters ter wereld - niet
werd uitgenodigd voor het fluiten van wedstrijden voor het
wereldkampioenschap kort daarna in Groot-Brittanni&amp;euml;. Maar
mogelijk was dit ook te wijten aan Horns kritische brief aan de
FIFA over de zijns inziens te geringe waardering van de
internationale voetbalbond voor zijn scheidsrechters. Zo betoogde
hij dat ook arbiters het recht hadden op een verblijf in eersteklas hotels.&lt;/p&gt;
&lt;p&gt;Door zijn zakelijke activiteiten was Horn een man in goeden
doen, die zich bijbehorende liefhebberijen kon veroorloven. Met
grote gedrevenheid deed hij aan paardrijden - in 1954 werd hij
Nederlands kampioen jachtrijden - en jagen. Meer dan eens liet hij
weten liever op jacht te gaan dan wedstrijden te fluiten. In het
voorjaar van 1963 deed zich hierbij een incident voor, dat in de
pers breed werd uitgemeten. Op het door hem gepachte jachtterrein
in de Noordoostpolder bleek hij een poes te hebben doodgeschoten.
Het ging daarbij om het huisdier van de kinderen van een
nabijgelegen boerderij en niet - zoals hij later beweerde - om een
verwilderde kat die, toen hij het dier wilde laten schrikken,
'pardoes in de baan van de kogel gesprongen' was. Van dit incident
zou hij nog lang last houden. Wanneer hij als scheidsrechter het
veld opkwam, gebeurde het wel dat er van de tribunes een luid
gemiauw opsteeg, waar hij hels om kon worden. Nadat hij enige tijd
later iemand die hem voor 'kattenmepper' had uitgescholden, een
klap had gegeven, werd hij een paar maanden als arbiter op
non-actief gesteld.&lt;/p&gt;
&lt;p&gt;In mei 1966 be&amp;euml;indigde Horn op vijftigjarige leeftijd zijn
loopbaan als scheidsrechter. Tot zijn teleurstelling werd hij
daarna niet uitgenodigd een leidende functie in de voetbalwereld
uit te oefenen. Algemeen werd aangenomen dat dit het gevolg was van
zijn scherpe tong en niet minder scherpe pen - jarenlang schreef
hij zijn wekelijkse column 'Voetbalmeditatie' in het tv-
programmablad 
&lt;em&gt;TeleVizier&lt;/em&gt;- waarbij hij de voetbalbestuurders niet
spaarde.&lt;/p&gt;
&lt;p&gt;Als zakenman ging het Horn intussen nog steeds voor de wind.
Naast zijn bestaande groothandel was hij ook en detail in stoffen
gaan handelen. Uiteindelijk bezat hij, verspreid over heel het
land, zestien filialen. Deze winkelketen werd door hem, met behoud
van de firmanaam 'Leo Horn', in 1992 verkocht. Groot was zijn
teleurstelling toen de nieuwe eigenaar zijn levenswerk al na twee
jaar failliet deed gaan.&lt;/p&gt;
&lt;p&gt;In 1975 - hij was inmiddels verhuisd van Amsterdam naar
Hoofddorp - scheidde Horn van zijn tweede vrouw Netty. Hoewel zijn
beide huwelijken kinderloos bleven, was Leo Horn in 1969, op
53-jarige leeftijd, toch nog vader geworden van een dochter, in
wier voornaam, Elles, zijn initialen zijn terug te vinden. De
moeder was een vrouw die in zijn bedrijf had gewerkt, met wie hij
een twintig jaar durende relatie heeft gehad.&lt;/p&gt;
&lt;p&gt;Na zijn zaak te hebben verkocht verhuisde Horn, met weer een
nieuwe geliefde, in 1991 vanuit Hoofddorp naar Culemborg. Tijdens
een jachtpartij in Groot-Brittanni&amp;euml; in datzelfde jaar kreeg
hij een beroerte, waarvan hij herstelde. Een nieuwe attaque in 1995
werd hem fataal. Hij overleed in een ziekenhuis in Amstelveen.&lt;/p&gt;
&lt;p&gt;Leo Horn wist zich niet alleen op te werken tot een geslaagd
zakenman, maar tegelijkertijd ook tot een van de beste
voetbalscheidsrechters van de wereld. Hij floot meer dan 1500
wedstrijden in Nederland en 133 internationale wedstrijden,
waaronder 41 interlands. Zijn zelfverzekerde optreden en
uitgesproken meningen, waarmee hij in de media graag van zich deed
spreken, maakten hem tot een 'bekende Nederlander', die zowel
bewondering als afkeer opriep.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende Leo Horn in het
Stadsarchief Amsterdam en in het Nederlands Instituut voor
Oorlogsdocumentatie te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;
&lt;em&gt;Leo Horn fluit. De grote Nederlandse scheidsrechter vertelt uit
zijn leven&lt;/em&gt; (Amsterdam [etc.] 1963); samen met Pierre Huyskens, 
&lt;em&gt;Ajax m&amp;igrave;jn idee&lt;/em&gt;! [Bundeling van columns in &lt;em&gt;TeleVizier&lt;/em&gt;,
1967-1972] (Z.pl. 1972); 
&lt;em&gt;Leo Horn en het WK '74&lt;/em&gt; (Bussum 1974).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. in 
&lt;em&gt;Algemeen Dagblad&lt;/em&gt;, 18-9-95, door Herman Kuiphof, in 
&lt;em&gt;NRC Handelsblad&lt;/em&gt;, 18-9-95 en door Johan Derksen in 
&lt;em&gt;Voetbal International&lt;/em&gt;, 20-9-1995 (p. 7): interview door
Karel Kers, in 
&lt;em&gt;De Telegraaf&lt;/em&gt;, 10-2-1959; interview door Aad van der Mijn, in

&lt;em&gt;Het Parool&lt;/em&gt;, 15-1- 1965; 'Het geruisloze afscheid van Leo
Horn', in 
&lt;em&gt;Haagse Post&lt;/em&gt;, 11-6-1966; interview door Nico Scheepmaker, in 
&lt;em&gt;Vrij Nederland&lt;/em&gt;, 19-8-1967; interview door Maarten de Vos, in

&lt;em&gt;De Tijd&lt;/em&gt;, 5-4-1972; interview door Leo Bolle, in 
&lt;em&gt;Het Parool&lt;/em&gt;, 27-10-1973 [PS Sport]; interview door Harry
Vermeegen, in 
&lt;em&gt;Accent&lt;/em&gt;, 4-9-1976; Lou Polak, 'Eigenzinnige Leo Horn werd
voor de oorlog al bevrijd', in 
&lt;em&gt;De Echo&lt;/em&gt;, 20-8-1986; interview door Rob Fleur, in 
&lt;em&gt;Het Parool&lt;/em&gt;, 30-8-1986.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Walta; Collectie ANEFO; Leo Horn op 5 januari 1964]. 
&lt;/p&gt;
&lt;p&gt;P. van der Eijk&lt;/p&gt;
 
&lt;dtml-var bwn_footer&gt;</text>
  </biography>
</biodes>

