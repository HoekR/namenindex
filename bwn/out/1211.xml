<biodes version="1.0">
  <fileDesc>
    <title>Mendes da Costa, Joseph (1863-1939)</title>
    <ref target="http://resources.huygens.knaw.nl/bwn1880-2000/lemmata/bwn3/mendes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mendes</idno>
    <persName><name type="geslachtsnaam">Mendes da Costa</name>, Joseph</persName>
    <sex value="1"/>
    <event type="birth" when="1863"/>
    <event type="death" when="1939"/>
    <state type="occupation">beeldhouwer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mendes da Costa, Joseph&lt;/strong&gt;, beeldhouwer (Amsterdam 4-11-1863 - Amsterdam 20-7-1939).

  Zoon van Mozes Mendes da Costa, steenhouwer, en Esther Teixeira
  de Mattos. Gehuwd op 11-6-1891 met Hanna Jessurun de Mesquita.
  Uit dit huwelijk werden geen kinderen geboren.
  

  
  &lt;/p&gt;
&lt;p&gt;Joseph Mendes da Costa was een zoon van een matseiwe-houwer,
    een steenhouwer van (joodse) grafmonumenten, en zonder twijfel
    heeft dit voorbeeld hem en ook enkele andere verwanten ertoe
    gebracht hetzelfde ambacht te leren om zich daarna als
    zelfstandig scheppend beeldhouwer te vestigen. Josephs familie
    maakte deel uit van de Sefardische (Portugees-joodse)
    gemeenschap in Amsterdam, en daaraan waren de blijvende
    belangstelling en het verdiepte begrip bij Mendes da Costa voor
    de joodse cultuur te danken, hoezeer hij ook intellectueel en
    religieus zich voor het christendom en de Oosterse cultuur
    openstelde en ook daarvan in zijn werk getuigenis zou
    afleggen.&lt;/p&gt;
&lt;p&gt;Vanaf zijn zestiende jaar volgde Mendes da Costa
    instellingen van kunstonderwijs: de Quellinusschool voor
    tekenen en beeldhouwen, de Rijksschool voor kunstnijverheid en
    de Rijksacademie, alle te Amsterdam. Na voltooiing van deze
    studie in 1886 wilde hij vooral les geven in de beeldhouwkunst,
    maar toen bleek dat hij als kunstenaar zeer begaafd was en als
    zodanig aan de kost zou kunnen komen, zette hij in 1885 met
    medeleerlingen als L. Zijl, G.W. Dijsselhof en Th.W.
    Nieuwenhuis in de steenhouwerij van zijn vader een atelier op
    waar een hechte kunstenaarsgroep onder de naam 'Labor et Ars'
    aan het werk ging en twee jaren met succes bleef werken.
    Beeldhouwers van Mendes' generatie zochten in die tijd vrij
    algemeen naar nieuwe, eigen stijlen, waarin vooral de
    monumentale sculptuur tot haar recht kon komen, ook al ging hun
    aandacht ook uit naar de kunstnijverheid, o.a. de ceramiek.
    Doelmatigheid in vorm en materiaalkeuze en een beperkte
    versiering teneinde vorm en functie in harmonie met elkaar te
    brengen werden nagestreefd. Op de vroeger zo populaire
    neo-stijlen leek men uitgekeken te zijn. Dat bleek ook uit het
    succes bij het publiek: Mendes da Costa althans kreeg spoedig
    veel opdrachten en menig vrij werk van zijn hand vond zijn weg
    naar kopers.&lt;/p&gt;
&lt;p&gt;Mendes da Costa onderscheidde zich door zijn eigen aanpak en
    stijl en een hoge, soms massale produktie. Hij ging al spoedig
    zijn eigen gang als beeldhouwer, zelfstandig in eigen ateliers
    in Amsterdam werkend. Zijn oeuvre kreeg een eigen
    herkenbaarheid en droeg een bijzonder stempel. In de vroege
    periode was de stijl van zijn werk als strak te karakteriseren.
    De behandeling van de objecten bleef gebaseerd op figuratieve
    principes, ofschoon de weergave niet realistisch was. Mendes
    reduceerde de natuurlijke vormen tot een geometrisch systeem
    van lijnen, zonder deze stilering te bedoelen als een
    abstrahering. In later jaren, sedert het begin van de 20e eeuw,
    ontwikkelden Mendes' denkbeelden over de beeldhouwkunst zich in
    de richting van de driedimensionale vormen, vooral bij zijn
    portretten; terwijl hij hoog-reli&amp;euml;fsculptuur een sterk
    frontale monumentaliteit werd nagestreefd. Als kunstenaar stond
    Mendes da Costa hierin zo apart dat een van zijn leerlingen, F.
    de Miranda, hem zelfs na zijn dood een 'eenzame figuur' noemde.
    Dat hij bovendien introvert was en stroef en moeilijk in de
    omgang werd genoemd zal die betrekkelijk ge&amp;iuml;soleerde
    positie van Mendes da Costa mede hebben bevorderd.&lt;/p&gt;
&lt;p&gt;In zijn beeldhouwkunst en kunstnijverheid bleken bij Mendes
    da Costa een sterk intellectueel-kennende inslag en een
    cultureel-religieuze veelzijdigheid. Die veelzijdigheid was al
    meteen te zien in de vele genres en onderwerpen waaraan Mendes
    da Costa zich waagde. Frequent hield hij zich bijvoorbeeld
    bezig met dierontwerpen en diermotieven. De opkomst van
    dierentuinen in de 19e eeuw had vele kunstenaars ertoe gebracht
    dieren als onderwerpen voor eigen kunstwerk te kiezen. Alleen
    al in de kring waar Mendes aanvankelijk toe behoorde waren er
    vele dierenuitbeelders: Mendes' leermeester Aug. Alleb&amp;eacute;
    had veel dierentekeningen gemaakt, evenzeer als leeftijdgenoten
    van Mendes, zoals diens zwager, de tekenaar S. Jessurun de
    Mesquita, terwijl ook de beeldhouwers Henry Josef Teixeira de
    Mattos en Mendes' leerling De Miranda zich intens met
    dieruitbeeldingen bezighielden. In de jaren 1890 tot 1910
    maakte Mendes da Costa in eigen atelier talrijke ceramieke
    beeldjes in serieproduktie: van grote dierenkennis getuigden
    ook zijn talloze getekende dierobservaties. Deze belangstelling
    voor het dier bezorgde Mendes da Costa zelfs op 1 juni 1914 bij
    het eeuwfeest van de Rijksuniversiteit Groningen een
    eredoctoraat in de biologie.&lt;/p&gt;
&lt;p&gt;Daarnaast excelleerde Mendes al vroeg in de portretkunst.
    Een bronzen beeldje van Baruch de Spinoza met de titel 
    &lt;em&gt;Beatitude&lt;/em&gt;

    (gelukzaligheid), 1909, vond, omdat er &amp;uuml;berhaupt sprake
    was van een Spinoza-hausse, in talrijke afgietsels goede afzet.
    Een ontworpen standbeeld van Jozef Israels in diens
    geboortestad Groningen kwam, weliswaar na veel geharrewar, niet
    tot uitvoering (1913), maar het portretbeeld van Vincent van
    Gogh (1919/1920) trok veel aandacht, terwijl het beeld van de
    boerenleider Christiaan de Wet op de Hoge Veluwe (1913/1914)
    nog steeds op monumentale wijze herinnert aan de Nederlandse
    opwinding over de Boerenoorlog. Dichtbij deze portretkunst
    stond Mendes' uitvoering van verscheidene heiligenbeelden, die
    brak met de ikonografische contekst waarin ze traditioneel
    werden geplaatst. Het beeld van Franciscus van Assisi (1915) en
    dat van de Heilige Anna (1924) zijn meer portretten van
    individuele personen dan van rooms-katholieke heiligen. Voor
    hem als jood, die niet met de joodse tradities wilde breken
    maar evenmin orthodox-vroom genoemd wenste te worden, kon dit
    werk zeer wel in overeenstemming worden gebracht met de
    overtuiging dat al wat in goede zin bestond of bestaan had
    ge&amp;euml;erbiedigd moest worden. Hoe eclectisch of zelfs
    oecumenisch hij misschien ook dacht bleek uit het gebruik van
    dezelfde motieven voor verschillende geloofsovertuigingen: de
    pelikaan die hij ten behoeve van de
    Portugees-Isra&amp;euml;litische synagoge (1900) had gemaakt
    verwerkte hij opnieuw als motief in werk voor rooms-katholieke
    kerken.&lt;/p&gt;
&lt;p&gt;Onmiskenbaar was ook Mendes' belangstelling voor bijbelse,
    vooral oudtestamentische, onderwerpen en figuren. Dat moge
    verklaarbaar zijn geweest uit eigen joodse afkomst en mogelijk
    joodse klandizie, bij hem werden dergelijke bijbelse motieven
    en taferelen wel diep doorleefd uitgebeeld. Dat was reeds het
    geval bij zijn 
    &lt;em&gt;Adam en Eva&lt;/em&gt;

    (1907) in gr&amp;egrave;s c&amp;eacute;rame, herinnerend aan het eeuwige
    zoeken naar harmonie, door het eten van de verboden vrucht
    verstoord; dat treft men ook aan bij 
    &lt;em&gt;Elia en Elisa&lt;/em&gt;

    (1907), zinnebeeld voor de eendracht tussen leermeester en
    leerling; en de terracotta 
    &lt;em&gt;Job en de stem Gods&lt;/em&gt;

    (1908), het oprechte geloof uitbeeldend. De profeet en wetgever
    Mozes zou Mendes herhaaldelijk blijven bezighouden, van
    &lt;em&gt;Mozes ziet Kana&amp;auml;n&lt;/em&gt;

    (1908) af aan over het beeldhouwwerk 
    &lt;em&gt;Mozes met de Tafelen van het Verbond,&lt;/em&gt;

    tussen 1920 en 1924 vervaardigd, naar 
    &lt;em&gt;Mozes' dood,&lt;/em&gt;

    dat in 1929 gereedkwam.&lt;/p&gt;
&lt;p&gt;En ten slotte had Mendes da Costa ook voor meer wereldse
    allegorie of 'gewone' onderwerpen belangstelling. Bekend zijn
    enkele beeldjes die hij in ceramiek van sc&amp;egrave;nes in de
    jodenbuurt vervaardigde, zoals het straattafereel 
    &lt;em&gt;Gesjiewes&lt;/em&gt;

    (1917) en het beeldhouwwerk 
    &lt;em&gt;Sjabbath&lt;/em&gt;

    (1898). Voor grote opdrachten beeldde Mendes da Costa figuren
    uit die bepaalde begrippen of idealen personifieerden. In het
    kantoor van de Nederlandsche Lloyd op het Damrak te Amsterdam
    (1924) en in de raadszaal van het oude stadhuis aan de
    Oudezijds Voorburgwal in Amsterdam (1929) zijn hiervan goede en
    geslaagde voorbeelden te vinden. Ook het niet-monumentale
    beeldje 
    &lt;em&gt;Dankbaarheid&lt;/em&gt;

    (1929) hoort in dit genre thuis.&lt;/p&gt;
&lt;p&gt;Mendes' laatste bekende werk was een buste van de
    Nederlandse toneelschrijver Herman Heijermans. Het beeld (1935)
    ondervond een sterk verdeelde ontvangst. Mendes had gepoogd
    Heijermans' markante, maar nogal eigengereide persoonlijkheid
    uit te beelden door hem in een streng en strak
    expressionistische stijl in hard, weerbarstig steen uit te
    houwen. Eenmaal dichtbij het wandelpad aan het Leidse Bosje te
    Amsterdam geplaatst, werd het beeld herhaaldelijk mikpunt van
    demonstraties en vaak beklad of zelfs beschadigd. En dan ging
    het niet zozeer om afkeer van het modernistische
    expressionistische werkstuk van Mendes, al zullen er vele
    Amsterdammers zijn geweest die 'de kop op een paal' lelijk
    vonden, als om antisemitisch vandalisme zich richtend tegen een
    monument dat een ('rode') schrijver van joodse afkomst eerde.
    Het was een geluk voor de succesrijke Nederlandse beeldhouwer
    dat hij niet meer behoefde mee te maken hoe de furor teutonica
    met het Nederlandse schuim pas echt in bezet Nederland zou
    woeden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Uitgebreide collectie in museum
  Kr&amp;ouml;ller-M&amp;uuml;ller, in het jachthuis St. Hubertus, op het
  landgoed in de open lucht en in Centraal Museum te Utrecht
  (aardewerk, figuren in gr&amp;egrave;s en gipsmodellen). Verspreide
  werken in enkele andere Nederlandse musea en in particulier
  bezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Inleidende en begeleidende tekst van M.W. van der Valk
  en H.G. Verkruysen in de aan Mendes da Costa gewijde nrs. 5 en 6
  van 
  &lt;em&gt;Wendingen&lt;/em&gt;

  van 1923; T.B. Roorda, 
  &lt;em&gt;Dr. J. Mendes da Costa&lt;/em&gt;

  (Amsterdam, [1929]); A.M. Hammacher, 
  &lt;em&gt;Mendes da Costa. De geestelijke boodschap der
  beeldhouwkunst&lt;/em&gt;

  (Rotterdam, 1941); 
  &lt;em&gt;Tentoonstelling van S. Jessurun de Mesquita, dr. J. Mendes da
  Costa in het Stedelijk Museum, Amsterdam, Maart-April 1946.&lt;/em&gt;

  [Met inl. van H.C. Verkruysen en M.C. Escher] ([Amsterdam],
  1946); 
  &lt;em&gt;Joseph Mendes da Costa, 1863-1939, beeldhouwer.&lt;/em&gt;

  Tentoonstelling georganiseerd door het Joods Historisch Museum...
  Amsterdam 2 juli t/m 15 aug. 1976. [Catalogus: Anita Pieters]
  (Amsterdam, 1976); F. de Miranda, 
  &lt;em&gt;Mendes da Costa... Nederlandse beeldende kunstenaars - joden
  in de verstrooiing&lt;/em&gt;

  (Wassenaar, [1978]).&lt;/p&gt;
&lt;p&gt;Ch.J. Roosen&lt;/p&gt; 
&lt;dtml-var bwn_footer&gt;</text>
  </biography>
</biodes>

