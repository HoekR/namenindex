<biodes version="1.0">
  <fileDesc>
    <title>Schrieke, Jacobus Johannes (1884-1976)</title>
    <ref target="http://resources.huygens.knaw.nl/bwn1880-2000/lemmata/bwn3/schriekenjj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schriekenjj</idno>
    <persName><name type="geslachtsnaam">Schrieke</name>, Jacobus Johannes</persName>
    <sex value="1"/>
    <event type="birth" when="1884"/>
    <event type="death" when="1976"/>
    <state type="occupation">koloniaal ambtenaar</state>
    <state type="occupation">departementaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schrieke, Jacobus Johannes&lt;/strong&gt;, ambtenaar in Nederlandsch-Indi&amp;euml;, secretaris-generaal van het ministerie van Justitie (Pijnacker 19-10-1884 - Ede 15-4-1976).

  Zoon van Otto Schrieke, Ned. Her v. predikant, en Sara Hendrika
  Corts. Gehuwd op 18-8-1909 met Johanna Elsine Adriana Dorothea
  van Baarda. Uit dit huwelijk werden 1 zoon en 1 dochter geboren.
  Na echtscheiding (17-7-1921) gehuwd op 22-12-1924 met Adrienne
  Eug&amp;eacute;nie den Hamer. Uit dit huwelijk werd 1 zoon geboren.
  

  

  
  &lt;/p&gt;
&lt;p&gt;Schrieke bezocht de lagere school in De Lemmer en Enschede
    en doorliep het gymnasium te Kampen. In november 1903 liet hij
    zich als student in de rechtswetenschappen inschrijven aan de
    universiteit van Leiden. Een karige toelage van zijn vader, die
    een voorkeur had voor zijn tweede zoon, Bertram Johannes Otto
    (later Indisch ambtenaar en hoogleraar), noopte hem tot
    zuinigheid. Door goede aanleg, ijver, nauwgezetheid en
    interesse wist hij, vooral na het kandidaatsexamen, mooie
    resultaten te bereiken. Zijn dissertatie. 
    &lt;em&gt;De ordonnantie met koninklijke medewerking,&lt;/em&gt;

    waarop hij op 2 april 1909 bij prof. C. van Vollenhoven
    promoveerde, toonde, aldus in 1946 prof. F.M. baron Van Asbeck,
    een 'opvallende scherpzinnigheid, kennis en
    overtuigingskracht'.&lt;/p&gt;
&lt;p&gt;In oktober 1909 vertrok hij naar Indi&amp;euml;. Na
    griffierswerkzaamheden te hebben verricht voor de president van
    de Raad van Justitie in Batavia, werd hij in december 1909
    benoemd tot substituut-griffier bij het Hooggerechtshof, en in
    mei 1910 tot buitengewoon voorzitter van de landraad te
    Probolinggo, welke functie hij in juni 1910 verwisselde voor
    het voorzitterschap van de landraad te Kraksaan. Zijn
    aanstelling tot auditeur-militair bij de krijgsraad te Magelang
    volgde in juli 1911.&lt;/p&gt;
&lt;p&gt;Zijn belangstelling voor staatkundige vraagstukken leidde
    ertoe dat hij in mei 1913 tewerk werd gesteld op de Algemeene
    Secretarie. Tijdens zijn Europees verlof (1917) werd hij
    toegevoegd aan de minister van Koloni&amp;euml;n, Th.B. Pleyte, in
    wiens opdracht hij de memorie van toelichting voor de wet op
    het bestuursstelsel op Java en Madoera schreef. Tijdens
    spreekbeurten en in publikaties gaf hij blijk van markante
    denkbeelden ten aanzien van de ontwikkeling van Indi&amp;euml;.
    Nederland diende 'Indi&amp;euml;'s hulpbronnen' zoveel mogelijk
    door 'Indische volkskrachten' te laten ontsluiten en het land
    te ontwikkelen tot een zelfbesturende eenheid binnen het
    Nederlands gemenebest. De regering moest de bevolking in staat
    stellen medezeggenschap uit te oefenen op het bestuur via een
    Koloniale Raad en gewestelijke en plaatselijke raden. Als
    Nederland zich in Indi&amp;euml; wilde handhaven, dan moest de
    regering snel inspelen op de belangstelling en geestdrift die
    onder de bevolking voor der gelijke instellingen leefden. Het
    grote verschil tussen de praktijk en de theorie van zelfbestuur
    en autonomie vormde het onderwerp van een van de vier artikelen
    die hij onder de verzameltitel 'De staatshulk op de helling' op
    6 februari, 26 april, 4 juni en 16 juli 1920 in het dagblad 
    &lt;em&gt;De Locomotief&lt;/em&gt;

    publiceerde. Het onzorgvuldig gebruik van de termen zelfbestuur
    en autonomie wekte verwachtingen, die de voedingsbodem konden
    worden van ontevredenheid en wantrouwen: 'Het stellen van
    perspectief aan een tot ontwikkeling komend volk is
    noodzakelijk. Maar men verdoezele niet de verschillende
    ontwikkelingsfasen door te veel belovende woorden! waarheid
    voor alles.' Een uitbrander van de toenmalige
    gouverneur-generaal, J.P. graaf Van Limburg Stirum, was het
    gevolg.&lt;/p&gt;
&lt;p&gt;In december 1919 werd Schrieke adjunct-adviseur voor
    decentralisatie. In juli 1920 werd hij tijdelijk toegevoegd aan
    de directeur van Onderwijs en Eeredienst. Met ingang van 8
    maart 1922 werd hij benoemd tot waarnemend regeringsgemachtigde
    voor Algemeene Zaken in de Volksraad.&lt;/p&gt;
&lt;p&gt;Conform een aan hem gegeven opdracht verdedigde hij in het
    kader van het gevoerde bezuinigingsbeleid de 'economische
    eischen' in een college dat, naar hij constateerde, 'mijlenver'
    afstond van de inlandse bevolking. Hij wees erop hoezeer in de
    Indonesische samenleving het sentiment prevaleerde en pleitte
    ervoor het tegen het regeringsbeleid gerezen wantrouwen weg te
    nemen door, waar mogelijk, concessies te doen. Zo stelde hij
    voor de vergaderbeperking in de residenties Soerakarta en
    Jogjakarta (de Vorstenlanden) op te heffen. De beperking had
    een ongunstig effect op de intellectuelen, die als gevolg van
    hun opleiding hadden leren onderscheiden tussen 'oud-inheemsch 
    &lt;em&gt;persoonlijk&lt;/em&gt;

    vorstenbestuur en den Europeeschen rechtsstaat'. Schriekes
    adviezen droegen bij tot het opheffen van de beperking in
    september 1925.&lt;/p&gt;
&lt;p&gt;Tijdens zijn Europees verlof (juli 1928 - oktober 1929)
    schreef Schrieke 
    &lt;em&gt;De Indische politiek&lt;/em&gt;

    (Amsterdam, 1929), waarin hij de ethische politiek aan
    kritische beschouwingen onderwierp. Deze politiek werd in de
    Indonesische samenleving niet algemeen geaccepteerd, er lag
    geen weloverwogen plan aan ten grondslag, en bij de
    tenuitvoerlegging werd te weinig rekening gehouden met de
    financi&amp;euml;le draagkracht van de bevolking. Bij het
    integreren van het inlands in het Europees bestuur behoorde
    recht gedaan te worden aan de positie van de regent en de
    zelfbesturende landschappen, die een stuk 'nationale kracht'
    vertegenwoordigden. Om de saamhorigheid tussen de
    bevolkingsgroepen te bevorderen pleitte hij voor het
    verwijderen uit de wetgeving van het rascriterium en voor het
    invoeren van de begrippen 'Indonesi&amp;euml;r' en
    'Indonesi&amp;euml;'. Een economische en politieke unie tussen
    Nederland en Indi&amp;euml; achtte hij voor beide partijen
    wenselijk. In de samenwerking tussen Oost en West zou het
    koninkrijk 'beter dan wie ook tusschenpersoon' kunnen zijn.&lt;/p&gt;
&lt;p&gt;Na zijn terugkeer in Indi&amp;euml; werd hij op 11 november 1929
    benoemd tot directeur van Justitie. Een strafrechtelijke
    vervolging van ir. Soekarno en drie andere leiders van de
    Partai Nasional Indonesia (1930) achtte hij, gezien het
    bewijsmateriaal, onverantwoord. De brochure van prof. J.M.J. de
    Schepper 
    &lt;em&gt;Het vonnis in de P.N.I.-zaak&lt;/em&gt;

    (Batavia, 1930), waarin de procesgang werd bekritiseerd, gaf
    Schrieke aanleiding tot het voorstel het Hooggerechtshof te
    laten onderzoeken of geen gratie of remissie van straf kon
    worden verleend. Gouverneur-generaal jhr. A.C.D. de Graeff
    verleende deze gratie, tot ongenoegen van de minister van
    Koloni&amp;euml;n, S. de Graaff.&lt;/p&gt;
&lt;p&gt;De Raad van Indi&amp;euml; plaatste hem in 1933 als eerste op de
    voordracht voor het ambt van lid, tevens vice-president van dit
    college. Gouverneur-generaal jhr. B.C. de Jonge roemde
    tegenover minister De Graaff Schriekes begaafdheid, kennis en
    inzicht, maar droeg, tegen zijn 'persoonlijke voorkeur' in, de
    toenmalige voorzitter van de Volksraad, J.W. Meyer Ranneft,
    voor, omdat deze hoger in aanzien stond bij 'de publieke
    opinie', hetgeen De Jonge in deze 'zoo moeilijke tijden' van
    groot belang achtte.&lt;/p&gt;
&lt;p&gt;In juni 1934 nam Schrieke ontslag uit de Indische dienst.
    Bij Koninklijk Besluit van 23 juni 1934 nr. 21 werd hij belast
    met het geven van onderwijs in het staats- en administratief
    recht van Nederlandsch-Indi&amp;euml; aan de universiteit van
    Leiden. Op 2 april 1935 werd hij benoemd tot buitengewoon
    hoogleraar met dezelfde leeropdracht, als opvolger van zijn
    leermeester Van Vollenhoven. In zijn inaugurele rede, 
    &lt;em&gt;Een nieuw bestek&lt;/em&gt;

    (Haarlem, 1935), en in tal van voordrachten en artikelen wees
    hij op de noodzaak Indi&amp;euml; minder afhankelijk te maken van
    de 'opperste nederlandse bemoeizucht' . Hij riep op tot
    stimulering van de economische ontwikkeling; slechts een goed
    georganiseerde, weerbare Indonesische samenleving zou Japan
    kunnen weerstaan.&lt;/p&gt;
&lt;p&gt;De vraag in welke supranationale economische 'ordening' de
    betrekkingen tussen Nederland en Indi&amp;euml; het best tot hun
    recht zouden komen, de bolsjewistische, de Anglo-Amerikaanse
    dan wel de Duits-Europese, beantwoordde Schrieke met een keuze
    voor een Duits-Europese 'ordening', mede omdat hij het
    nationaal-socialisme 'van hooger zedelijk gehalte' achtte 'dan
    de meedoogenlooze Amerikaansche big-business principes, die van
    de Amerikaansche ordening scheering en inslag zijn'. Na de
    Duitse inval werd hij wegens gebleken sympathie&amp;euml;n voor de
    Nationaal-Socialistische Beweging (NSB) korte tijd
    ge&amp;iuml;nterneerd. In juni 1940 trad hij toe tot de NSB, deels
    uit gekrenktheid over zijn internering, maar meer nog in de
    hoop zelf een bijdrage te kunnen leveren aan de ontplooiing van
    de NSB tot een volksbeweging. Hij hield op partijbijeenkomsten
    enkele voordrachten en richtte in oktober 1940 met enkele
    anderen de Nederlandsche Stichting tot Bestudeering van het
    Nationaal-Socialisme op, die zich - overigens zonder resultaat
    te bereiken - ten doel stelde aan de Leidse universiteit twee
    leerstoelen te vestigen voor de economie en de filosofie van
    het nationaal-socialisme. In 1942 werd hij lid van het voor
    juristen opgerichte NSB-gilde 'Rechtsfront'.&lt;/p&gt;
&lt;p&gt;Op instigatie van A.A. Mussert bood de Duitse
    Generalkommissar f&amp;uuml;r Verwaltung und Justiz, F. Wimmer, hem
    in 1941 het ambt van secretaris-generaal van het ministerie van
    Justitie aan. Schrieke aanvaardde deze functie op 1 juli 1941
    voor de duur der bezetting. Een jaar later werd hij tevens
    benoemd tot waarnemend secretaris-generaal van het ministerie
    van Algemeene Zaken en in 1943 tot waarnemend
    directeur-generaal van politie.&lt;/p&gt;
&lt;p&gt;Als secretaris-generaal van het ministerie van Justitie
    wilde Schrieke ertoe bijdragen dat het Nederlands
    bestuursapparaat zo ongestoord mogelijk zou kunnen blijven
    functioneren. Van hem opgelegde politieke inmenging in
    departementsaangelegenheden toonde hij zich afkerig. De eed op
    Mussert legde hij niet af. Hij duldde geen NSB-propaganda op
    het departement en wist te voorkomen dat Mussert een
    gemachtigde op het ministerie aanstelde. Fricties met het
    Duitse civiele bestuur poogde hij te voorkomen door ambtelijke
    aangelegenheden mondeling te regelen met de
    commissarissen-generaal Wimmer, H.A. Rauter (Sicherheitswesen)
    en F. Schmidt (zur besonderen Verwendung) alsmede met de
    Rijkscommissaris, A. Seyss-Inquart. Laatstgenoemde
    karakteriseerde hij in 1945 als 'een echte Oostenrijker... met
    volmaakte vormen', die 'zonder program in Nederland [was]
    gekomen en... zich dat ook niet gevormd [heeft], zoodat van een
    lukraak bestuur gesproken mag worden'. Door overleg wist
    Schrieke o.a. de aanstelling van een Duits gemachtigde te
    voorkomen.&lt;/p&gt;
&lt;p&gt;In het begin van de bezetting voerde hij enkele malen
    besprekingen met de voorzitter van de Joodsche Raad, prof. D.
    Cohen, met wie hij indertijd samen gestudeerd had, en bracht
    hij bij de Duitsers voorstellen ter sprake waarmee beoogd werd
    joodse notarissen en joodse advocaten te laten praktiseren voor
    joodse client&amp;egrave;le. Hij hield zich afzijdig van het ten
    aanzien van de joodse Nederlanders gevoerde beleid, nadat
    Seyss-Inquart hem had gewaarschuwd dat hij anders 'de
    behandeling van de zaken van het Departement van Justitie in
    het algemeen' zou benadelen. Toen het hoofd van de afdeling
    wetgeving, J.P. Hooykaas, hem eind 1941 bezwoer voor de joodse
    belangen op te komen reageerde Schrieke hierop met de
    mededeling dat iedere poging zijnerzijds een averechts effect
    zou hebben: 'hier was eenvoudig niets te bereiken.' Op 10 juli
    1942 smeekte de oud-gouverneur van de Molukken, J. Tideman, hem
    pogingen in het werk te stellen om het leed, de joden
    aangedaan, te verzachten: '.. .mijn gansche gemoed komt in
    opstand tegen de wijze, waarop weerlooze menschen ingevolge
    raciale opvattingen langzaam te gronde worden gericht.' Vier
    dagen later antwoordde Schrieke dat de inhoud van deze brief
    'zich... zoozeer buiten de huidige werkelijkheid [beweegt], dat
    ik er niet op in kan gaan'.&lt;/p&gt;
&lt;p&gt;Tijdens zijn verhoor verklaarde hij dat hij tegen
    Seyss-Inquart kritiek had geuit op het optreden van de
    Sicherheitsdienst bij de stakingen in april-mei 1943. Met zijn
    brochure 
    &lt;em&gt;Bezet Nederland en het Haagsche Landoorlogsreglement van
    1907&lt;/em&gt;

    (Amsterdam, 1944) trachtte hij de voorlichting aan de bevolking
    over 'de aard der bezetting',... 'de wettelijke bevoegdheid der
    bezettende macht' en ... de hieruit voor 'ambtenaren en
    burgerij' voortvloeiende plichten te verbeteren en uitte hij
    kritiek op de Nederlandse regering in Londen, die, 'zelf buiten
    schot blijvend', orders gaf 'die voor hen die ze opvolgden den
    dood beteekenen'. De Duitsers brachten in zijn manuscript
    enkele wijzigingen aan, die hij accepteerde nadat zijn broer de
    Amsterdamse hoogleraar B.J.O. Schrieke in oktober 1943 was
    gearresteerd. Bemiddelingspogingen ten behoeve van arrestanten
    brachten hem in ernstig conflict met de Sicherheitsdienst. Aan
    de toekenning van het Kriegsverdienstkreuz 1e klasse, dat hij
    in oktober 1944 ontving, lag, aldus zijn verklaring na de
    oorlog, de opzet ten grondslag met hem 'af te rekenen' als hij
    deze onderscheiding geweigerd zou hebben.&lt;/p&gt;
&lt;p&gt;Na de bevrijding meldde Schrieke zich bij de Nederlandse
    autoriteiten. Tijdens zijn proces verklaarde hij dat zijn
    bijdrage aan de handhaving van 'een beperkte rechtsorde in de
    Nederlandsche sfeer van het bezet gebied, ondanks duitsche
    willekeur', het resultaat vormde van zijn ambtsvoering. Het
    Bijzonder Gerechtshof te 's-Gravenhage achtte bewezen dat hij
    in tijd van oorlog opzettelijk hulp had verleend aan de vijand
    en veroordeelde hem op 2 april 1946 tot de doodstraf. Op 22
    juli 1946 wijzigde de Bijzondere Raad van Cassatie de doodstraf
    in een gevangenisstraf van twintig jaar: het college wees in
    dit verband op Schriekes 'goede ambtelijke diensten,
    v&amp;oacute;&amp;oacute;r den oorlog bewezen, [op] datgene wat hij aan het
    Departement van Justitie, in de oorlogsjaren, naast het
    strafbare, in het algemeen technisch goed en correct en zelfs
    in verschillende gevallen ook in het belang van het
    Nederlandsche volk heeft tot stand gebracht, alsook [op] de
    omstandigheid, dat materieele baatzucht hem kennelijk vreemd is
    geweest'. Krachtens de uitspraak van het Tribunaal van het
    arrondissement 's-Gravenhage van 12 februari 1948 werd een
    groot deel van zijn bezittingen verbeurd verklaard. Tijdens
    zijn detentie ging Schrieke over tot de RK kerk. Bij KB van 30
    september 1955 nr. 56 en de beschikking van de minister van
    Justitie van 15 oktober 1955 werd hij om medische redenen in
    vrijheid gesteld met een proeftijd tot 25 december 1961.&lt;/p&gt;
&lt;p&gt;Schrieke was een rationeel man, die een grote kennis van
    zaken combineerde met een scherp analytisch vermogen.
    Bestuursvoering was voor hem gebaseerd op zakelijkheid en
    doelmatigheid. Op politiek gebied zette hij zich in voor
    hetgeen hij haalbaar achtte, zonder daarbij de grenzen van zijn
    bevoegdheden te overschrijden. Zijn optreden was hoffelijk en
    zeer verzorgd, soms gemani&amp;euml;reerd. Door afstandelijkheid in
    de omgang met anderen geraakte hij, mede als gevolg van zijn
    met de jaren toenemende doofheid, ge&amp;iuml;soleerd. Zijn
    politieke keuzen waren weloverwogen en hij aanvaardde de
    consequenties zonder voorbehoud.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van het voormalig ministerie van Koloni&amp;euml;n
  (gegevens over zijn ambtelijke loopbaan, brieven, adviezen),
  collectie-J.W. Meyer Ranneft en collectie-F.M. van Asbeck in het
  Algemeen Rijksarchief te 's-Gravenhage. Archief van het
  directoraat-generaal der Bijzondere Rechtspleging (procesdossier)
  alsook brieven en nota's van de secretaris-generaal 1938-1944 in
  het Archief van het ministerie van Justitie te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de reeds genoemde publikaties: A. Hartmann [et al.].
    
    &lt;em&gt;Repertorium op de literatuur betreffende de Nederlandsche
    koloni&amp;euml;n...&lt;/em&gt;

    ('s-Gravenhage, 1866-1934. 8 dl.); 
    &lt;em&gt;De Volksraad en de staatkundige ontwikkeling van
    Nederlands-Indi&amp;euml;.&lt;/em&gt;

    Eerste stuk 1891-1926. Bew. door S.L. van der Wal (Groningen,
    1964); 
    &lt;em&gt;De ontwikkeling van de nationalistische beweging in
    Nederlandsch-Indi&amp;euml;.&lt;/em&gt;

    Bew. door R.C. Kwantes (Groningen, 1975-1982. 4 dl.).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Tribunalen in Nederland en andere na-oorlogsche
  rechtspraak.&lt;/em&gt;

  Red. G.C.M, van Nijnatten [et al.] (Zwolle, 1945 -1950. 5 dl.); 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie regeringsbeleid 1940-1945&lt;/em&gt;

  ('s-Gravenhage, 1955) 7c, 614-618; L.G. Karper, 'De
  secretarissen-generaal van het ministerie van Justitie', in 
  &lt;em&gt;Vox Iustitiae&lt;/em&gt;

  39 (1983) 4 (april) 17-19.&lt;/p&gt;
&lt;p&gt;Mw. F. van Anrooij&lt;/p&gt; 
&lt;dtml-var bwn_footer&gt;</text>
  </biography>
</biodes>

