<biodes version="1.0">
  <fileDesc>
    <title>Jacob, Frederik Bernard s' (1872-1941)</title>
    <ref target="http://resources.huygens.knaw.nl/bwn1880-2000/lemmata/bwn2/jacob"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jacob</idno>
    <persName><name type="geslachtsnaam">Jacob</name>, Frederik Bernard s'</persName>
    <sex value="1"/>
    <event type="birth" when="1872"/>
    <event type="death" when="1941"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jacob, Frederik Bernard s'&lt;/strong&gt;

(Frits), koopman en handelsattach&amp;eacute; (Rotterdam 13-8-1872 - Londen 4-7-1941).

Zoon van Willem Hugo s'Jacob, advocaat en procureur, en Jacoba
Maria Rochussen.



&lt;/p&gt;
&lt;p&gt;Frits s'Jacob was het jongste kind uit een groot gezin; zijn
vader oefende zijn beroep achtereenvolgens in Ned.-Indi&amp;euml; en in
Holland uit, wat in zijn - oorspronkelijk Normandische - familie niet
uitzonderlijk was. Hijzelf ging op 19-jarige leeftijd naar Londen om
zich te bekwamen voor de handel; hij verbleef daar samen met onder
anderen Ernst Heldring, van wie hij een goede vriend werd. Begin 1897
vestigde hij zich als koopman in Hongkong, en vervolgens in Sjanghai,
de grootste havenstad van China.&lt;/p&gt;
&lt;p&gt;Op 1 oktober 1903 richtte s'Jacob samen met kapitaalkrachtige
Rotterdammers (zo nam bijv. de handelsvennootschap onder de firma De
Monchy deel voor 360 aandelen van f 1000.-) de NV Holland-China
Handelscompagnie op, waarvan hij met J.H. Collignon en S.J.R. de Monchy
jr. directeur werd. Hij maakte van zijn tijdelijke verblijf in
Nederland gebruik om bij de secretaris-generaal en de minister van
Buitenlandse Zaken te pleiten voor een betere positie van de
consul-generaal te Sjanghai. In 1907/1908 verleende hij huisvesting aan
de waarnemend consul-generaal; dit maakt het begrijpelijk dat hij het
initiatief nam tot een petitie om het Nederlandse consulaat in Sjanghai
een eigen gebouw te geven. De mening van de gezant te Peking dat
s'Jacob 'over het algemeen bij zijn landgenooten niet zeer
gezien is', stuitte op tegenspraak van het ministerie in Den Haag:
daar had men altijd slechts met de grootste lof over hem horen spreken.
De zaken van de Holland-China Handelscompagnie floreerden intussen,
zodat s'Jacob ook in Hongkong, Kanton en Tientsin kantoren kon
openen. Hij verliet deze onderneming in 1917, waarschijnlijk in verband
met de oorlogssituatie.&lt;/p&gt;
&lt;p&gt;Vanaf eind mei 1918 voerde s'Jacob in Londen, als
gevolmachtigde van een particuliere commissie, onderhandelingen over de
ladingen van Nederlandse schepen die door de Britse regering in beslag
genomen waren. Mede daardoor werd hij algemeen de geschikte persoon
geacht om als eerste Nederlandse handelsattach&amp;eacute; verbonden te
worden aan het gezantschap te Londen. Met ingang van 29 november 1918
kreeg hij de functie, die hij tot zijn dood zou bekleden (tussen 1923
en 1933 zonder vergoeding van staatswege). s'Jacob genoot het
volle vertrouwen van gezant jhr. R. de Marees van Swinderen, die op
economisch gebied slecht onderlegd was en voor wie hij talloze brieven
en nota's opstelde. Hij rapporteerde regelmatig, ook over
internationale financieel-economische vraagstukken, aan de directie van
economische zaken van Buitenlandse Zaken. Als overtuigd voorstander van
een regeling van de Russisch-Nederlandse handelsbetrekkingen zou hij
graag onderhandelingen aangeknoopt hebben met de Russische gedelegeerde
L.B. Krassin, maar minister jhr. H.A. van Karnebeek voelde daar niet
voor.&lt;/p&gt;
&lt;p&gt;'De handelspolitiek van Groot-Brittanni&amp;euml; verschilde tot
voor weinige jaren nagenoeg niet van die van Nederland en toont met
deze, ofschoon afwijkingen zijn ontstaan, nog gelijkenis', zo
stelde s'Jacob aan het begin van een nota uit oktober 1927 (zie 
&lt;em&gt;Handelsverdragspolitiek van Nederland. Notulen van de vergaderingen
en Conclusies eener Commissie, ingesteld aan het Departement van
Buitenlandsche Zaken...&lt;/em&gt;

('s-Gravenhage, 1928) 11. In januari 1932 liet hij echter aan J.A.
Nederbragt, als voorzitter van de commissie voor de herziening der
handelsverdragen, uitdrukkelijk weten 'dat de dagen van den
zuiveren vrijhandel in Engeland voorbij zijn'. Het veldwinnend
protectionisme bezorgde s'Jacob nog veel moeilijkheden, die hij in
overleg met de ministeries van Buitenlandse en Economische Zaken moest
proberen op te lossen.&lt;/p&gt;
&lt;p&gt;Van Swinderens opvolger, J.P. graaf Van Limburg Stirum, deed in juni
1938 de suggestie de functies van handelsattach&amp;eacute; en van
consul-generaal in Londen te combineren, wanneer s'Jacob het
daaropvolgende jaar de dienst zou verlaten. De minister van
Buitenlandse Zaken kondigde deze combinatie ook aan in de begroting
voor 1940, maar het uitbreken van de oorlog tussen Duitsland en de
geallieerden gooide roet in het eten. De nieuwe gezant, E.F.M.J. baron
Michiels van Verduynen, vond s'Jacob 'in dezen abnormalen tijd
voor dit Gezantschap bepaald onmisbaar' en verzocht hem voor de
duur van de oorlog aan te blijven. S'Jacob verklaarde zich daartoe
bereid; hij bleek echter niet lang meer over voldoende kracht te
beschikken. Bijna 69 jaar oud, overleed hij aan de gevolgen van een
hartaanval.&lt;/p&gt;
&lt;p&gt;s'Jacob was v&amp;oacute;&amp;oacute;r 1918 een succesrijk zakenman, die
spoedig een notabele was in de Nederlandse kolonie te Sjanghai. Daarna
gaf hij, onder gezant R. de Marees van Swinderen, een ruime inhoud aan
de functie van handelsattach&amp;eacute; te Londen. In deze functie was hij
een goed verdediger van de Nederlandse economische belangen in
Groot-Brittanni&amp;euml;.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Ministerie van Buitenlandse Zaken, B-dossiers 1871-1940,
dossier B-146 China, portefeuille 9; Gezantschapsarchief Londen
1914-1937, dossiers B-1 Handelspolitiek en B-4 Handelsverdragen;
Gezantschapsarchief Londen 1937-1945, dossiers B-7 Handelspolitiek, B-8
Handelsverdragen en C-12 Gebouwen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ch.A. van Manen, 
&lt;em&gt;De Nederlandsche Overzee Trustmaatschappy&lt;/em&gt;

('s-Gravenhage, 1935) IV, 273-274 en 338; VI, 61; verder behalve
een necrologie in 
&lt;em&gt;The Times,&lt;/em&gt;

8-7-1941: 
&lt;em&gt;Verslag... Enqu&amp;ecirc;tecommissie regeringsbeleid 1940-1945&lt;/em&gt;

('s-Gravenhage, 1949, 1952) 3a, 190 en 6c, 197; H.M. Hirschfeld, 
&lt;em&gt;Herinneringen uit de jaren 1933-1939&lt;/em&gt;

(Amsterdam [etc.], 1959) 17-18 en 32; 
&lt;em&gt;Bescheiden betreffende de buitenlandse politiek van Nederland
1848-1919. Derde periode 1899-1919&lt;/em&gt;

Vijfde deel 2e stuk. Uitg. door C. Smit ('s-Gravenhage, 1964) 693,
702, 715; 
&lt;em&gt;Herinneringen en dagboek van Ernst Heldring (1871-1954).&lt;/em&gt;

Uitg. door Joh. de Vries (Groningen, 1970. 3 dl.); 
&lt;em&gt;Documenten betreffende de buitenlandse politiek van Nederland
1919-1945.&lt;/em&gt;

Periode A, Deel I, II, IV. Bew. door J. Woltring ('s-Gravenhage,
1976,1977,1983).&lt;/p&gt;
&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

