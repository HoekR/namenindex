<biodes version="1.0">
  <fileDesc>
    <title>Swanenburg, Maria Catharina (1839-1915)</title>
    <ref target="http://resources.huygens.knaw.nl/bwn1880-2000/lemmata/bwn2/swanenburg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">swanenburg</idno>
    <persName><name type="geslachtsnaam">Swanenburg</name>, Maria Catharina</persName>
    <sex value="2"/>
    <event type="birth" when="1839"/>
    <event type="death" when="1915"/>
    <state type="occupation">moordenares</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SWANENBURG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Swanenburg, Maria Catharina&lt;/strong&gt; (bekend onder de naam &lt;b&gt;'Goeie Mie' de Leidse gifmengster&lt;/b&gt;), wasvrouw (Leiden 9-9-1839 - Gorinchem 11-4-1915).

Dochter van Clemens Swanenburg, los werkman, en Johanna Dingjan. Nadat
zij 2 dochters kreeg die jong overleden, gehuwd op 13-5-1868 met
Johannes van der Linden, arbeider bij de Grofsmederij. Dit huwelijk,
waaruit 5 zoons en 2 dochters werden geboren, werd ontbonden op
29-1-1886.

&lt;img src=&amp;quot;images/SWANENBURG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Swanenburg, Maria Catharina&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Mie van der Linden of 'Goeie Mie' bracht haar leven door in
armoedige Leidse wijken, waar ze bekend stond als een goedaardige,
altijd behulpzame vrouw, die vaak op zieken en kinderen paste. Intussen
echter sloot ze bij verschillende begrafenisfondsen verzekeringen af op
vrienden en familieleden, die zij daarna vergiftigde. Waren haar
slachtoffers overleden, dan liet zij zich door de begrafenisfondsen
uitbetalen. Het is niet onwaarschijnlijk dat zij met deze praktijken
reeds in 1879 een aanvang maakte. Alles ging goed totdat zij eind 1883
opnieuw haar slag probeerde te slaan door een vijfjarig buurmeisje op
wie ze paste, alsmede het gezin Frankhuizen door toediening van
arsenicum in het voedsel uit de weg te ruimen. Op 15 december 1883 werd
ze gearresteerd. De Leidse politie stelde een uitvoerig onderzoek in,
waarbij tientallen buurtbewoners, familieleden en anderen werden
gehoord, onder wie ook de mogelijke leveranciers van het gebruikte gif.
De lijken van drie slachtoffers werden door de anatoom prof.dr. T.
Zaaijer en dr. P. de Koning onderzocht. Bovendien vermoedde men dat Mie
ook verantwoordelijk was voor de dertien lijken die nog werden
opgegraven. Inderdaad vertoonden alle slachtoffers de kenmerken van
arsenicumvergiftiging.&lt;/p&gt;
&lt;p&gt;Het voorlopig onderzoek strekte zich uit over ruim 90 verdachte
sterfgevallen en nam meer dan anderhalf jaar in beslag. Daarbij heeft
de rechter van instructie een onderzoek naar de gemoedstoestand en de
verstandelijke vermogens van de beschuldigde door twee deskundige
medici gelast; dezen oordeelden dat 'haar gemoed getuigde in hooge
mate van hardvochtigheid' en dat 'geheel het physisch en
psygisch onderzoek' hun het recht gaf 'te verklaren, dat
beschuldigde was in het volle bezit van hare verstandelijke
vermogens'. De behandeling voor het Haagse gerechtshof vond plaats
op 23 en 24 april 1885. De advocaat-generaal, mr. R.Th. Bijleveld,
eiste een levenslange gevangenisstraf en wees bovendien op het grote
gevaar dat er school bij de begrafenisfondsen. Mr. C.A. Vaillant, die
als verdediger optrad, twijfelde aan de toerekeningsvatbaarheid van de
beklaagde en beschreef haar als 'een psychische anomalie', een
'erreur de la nature'. De uitspraak volgde op 1 mei 1885: Goeie
Mie werd schuldig bevonden aan vergiftiging, driemaal gepleegd, en
veroordeeld tot levenslange tuchthuisstraf. De Hoge Raad verwierp het
beroep in cassatie op 29 juni 1885. Haar verdere leven bracht ze door
in de gevangenissen in 's-Hertogenbosch en Gorinchem.&lt;/p&gt;
&lt;p&gt;De zaak Goeie Mie kreeg enorme belangstelling in binnen- en
buitenland en geldt nog steeds als een van de meest sensationele
moordzaken uit onze strafrechtelijke geschiedenis. Door het proces
kregen enkele misstanden algemene aandacht: de zorgeloze opvatting van
artsen tegenover fondspatienten uit arbeidersbuurten, de gemakkelijke
wijze waarop zware vergiften verkrijgbaar waren en het feit dat men
geheel buiten de betrokkenen om begrafenisverzekeringen kon afsluiten.
De grote aandacht voor de psychologische en psychiatrische aspecten van
deze moordzaak tijdens voorarrest en proces is bovendien opvallend.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Leidse Politie, Gemeentelijke Archiefdienst
Leiden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Proces van de Leidsche gifmengster Maria Catharina Swanenburg...&lt;/em&gt;

(Leiden, [1885]); T. Zaaijer, 
&lt;em&gt;De toestand der lijken na arsenicumvergiftiging (Amsterdam,&lt;/em&gt;

1885); W.K. van Leyden (pseud. van W.K. Batteljee), 
&lt;em&gt;Goeie Mie of de Leidsche giftmengster&lt;/em&gt;

(Leiden, 1936); Ingrid W.L. Moerman, 'Goeie Mie, de Leidse
gifmengster', in 
&lt;em&gt;Moord en doodslag, 1560-1885&lt;/em&gt;

(Leiden, 1977) 55-59. Bijdrage verschenen t.g.v. de tentoonstelling van
13 mei tot 10 juli 1977 in het Stedelijk Museum De Lakenhal in Leiden;
eadem, 'Het Leiden van Goeie Mie', in 
&lt;em&gt;Leidse Facetten.&lt;/em&gt;

Onder red. van Dick E.H. de Boer (Zwolle, 1982) 121-128; eadem,
'Gif als goeie gave' (proefschrift te Leiden in
voorbereiding).&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; Ingrid W.L. Moerman,'Het Leiden van Goeie Mie', in &lt;em&gt;Leidse Facetten.&lt;/em&gt;

Onder red. van Dick E.H. de Boer (Zwolle, 1982) 128 [Portret: Roelof Raar].&lt;/p&gt;




&lt;p&gt;Ingrid W.L. Moerman&lt;/p&gt; 
&lt;dtml-var bwn_footer&gt;</text>
  </biography>
</biodes>

