<biodes version="1.0">
  <fileDesc>
    <title>Messchaert, Johannes Martinus (1857-1922)</title>
    <ref target="http://resources.huygens.knaw.nl/bwn1880-2000/lemmata/bwn3/messchaert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">messchaert</idno>
    <persName><name type="geslachtsnaam">Messchaert</name>, Johannes Martinus</persName>
    <sex value="1"/>
    <event type="birth" when="1857"/>
    <event type="death" when="1922"/>
    <state type="occupation">zanger</state>
    <state type="occupation">muziekpedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MESSCHAERT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Messchaert, Johannes Martinus&lt;/strong&gt;, concertzanger en zangpedagoog (Hoorn (Nh) 22-8-1857 - K&amp;uuml;ssnacht (Zwitserland) 9-9-1922).

  Zoon van Pieter Klaaszn. Messchaert, handelaar in ijzerwaren, en
  Maria Schouman. Gehuwd op 30-7-1885 met Johanna Jacoba Alma. Uit
  dit huwelijk werden 2 dochters geboren.
&lt;/p&gt;

&lt;img src=&amp;quot;images/MESSCHAERT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Messchaert, Johannes Martinus&amp;quot; class=&amp;quot;bwnimg&amp;quot;&gt;

&lt;p&gt;Johan Messchaert werd geboren als telg van de uit Rotterdam
    stammende, maar sedert ruim een eeuw in Hoorn wonende
    doopsgezinde familie Messchaert. Zijn vader - in zijn gewone
    leven winkelier in ijzerwaren - was artistiek begaafd. Zijn
    moeder was een afstammelinge van de Dordtse schildersfamilie
    Schouman. Al op jeugdige leeftijd ontving Messchaert
    vioollessen van H.F.A. Uterm&amp;ouml;hlen, zonder daarmee
    vooralsnog beroepsmusicus te willen worden. Aanvankelijk werd
    toen eerder gedacht aan het beroep van bloemist. Daarom ging
    hij na zijn HBS-tijd als volontair werken bij een bloemen- en
    boomkweker in Arnhem. In die stad kwam hij in contact met de
    eveneens uit Hoorn afkomstige muziekmeester H.A. Meijroos, die
    hem onderwees in de vakken viool, piano en muziektheorie. Onder
    Meijroos' leiding speelde hij - nadat hij zijn
    bloemistenopleiding opgegeven had - als violist in het
    stedelijk orkest en in diens operaorkest. Bovendien zong hij
    mee in een koor dat door dezelfde musicus geleid werd. Bij de
    uitvoering van Schumanns werk 
    &lt;em&gt;Der Rose Pilgerfahrt&lt;/em&gt;

    kreeg Messchaert onverwacht de gelegenheid als invaller de
    baspartij te zingen. Hij behaalde hiermee zo'n succes dat
    Meijroos hem adviseerde muziek te gaan studeren.&lt;/p&gt;
&lt;p&gt;In 1877 vertrok Messchaert naar Keulen, waar hij onder
    leiding van Carl Schneider een opleiding aan het conservatorium
    volgde. Na anderhalf jaar ging hij naar Frankfort aan de Main
    om zijn studie aan het Dr. Hoch's Conservatorium voort te
    zetten. Hier studeerde hij compositie bij Joachim Raff, viool
    bij prof. Hugo Heermann, en van de beroemde liederen- en
    balladenzanger Julius Stockhausen - die vooral als zangpedagoog
    naam gemaakt had- kreeg hij zangonderricht. Stockhausen had een
    grote invloed op Messchaert, die hij tot zijn beste leerlingen
    rekende. Spoedig nadat hij voor een carri&amp;egrave;re als
    concertzanger gekozen had, ging hij in 1879 naar M&amp;uuml;nchen
    om daar aan de K&amp;ouml;nigliche Musikschule als dramatisch
    zanger te worden opgeleid, o.a. bij de regisseur Carl
    Br&amp;uuml;llot, de zangleraar Hermann von Schmidt en de
    concertmeester Ludwig Abel, onder wiens leiding hij de
    baspartijen uit verschillende opera's instudeerde.&lt;/p&gt;
&lt;p&gt;Na voltooiing van zijn opleiding bracht Messchaert in de
    zomer van 1881 een bezoek aan zijn ouders. Het was zijn
    bedoeling zich daarna te verbinden aan een der Duitse
    operagezelschappen, maar tijdens zijn verblijf in het vaderland
    ontving hij van Dani&amp;euml;l de Lange een uitnodiging mee te
    zingen in een koor dat zich specialiseerde in het uitvoeren van
    composities uit de 15e, 16e en 17e eeuw (Obrecht, Sweelinck
    e.a.). Al meteen oogstte dit Amsterdamsen a Capella-Koor veel
    succes, waardoor Messchaert als zanger bekendheid in Nederland
    kreeg en hij zich in Amsterdam vestigde als zanger en pedagoog.
    Eind 1881 werd hij benoemd tot leraar aan de muziekschool van
    de afdeling Amsterdam van de Maatschappij tot Bevordering der
    Toonkunst en vanaf september 1884 tot hoofdleraar solozang aan
    het Amsterdamse conservatorium, waarvan hij met Dani&amp;euml;l de
    Lange, Julius R&amp;ouml;ntgen en Frans Coenen medeoprichter was.
    Tot zijn leerlingen behoorden onder meer de later bekend
    geworden sopraan Aaltje Reddingius, Alphons Diepenbrock en
    Johanna Alma, zijn latere vrouw. Ook werd hem in 1883 de
    directie aangeboden van de Amsterdamse liedertafel 'Euterpe',
    waar hij Gustav Heinze opvolgde. Onder Messchaerts leiding
    behoorde 'Euterpe' tot de beste mannenkoren in Nederland. De
    begeleider was toenmaals de pianist Julius R&amp;ouml;ntgen, met
    wie Messchaert ook dikwijls als solist optrad. Op 3 december
    1881 debuteerden beiden met een liederenavond in Felix Meritis
    te Amsterdam. Daarna volgden succesvolle optredens in het
    gehele land, en later maakten Messchaert en R&amp;ouml;ntgen - die
    wel muzikale tweelingbroers genoemd werden - talrijke tournees
    door de meeste Europese landen, waar zij grote triomfen
    oogstten. Het hoogtepunt vormden hun concerten in Wenen, waar
    zij altijd door een uitbundig publiek ontvangen werden en waar
    Brahms zich dikwijls onder de toehoorders bevond. Tijdens hun
    jarenlange samenwerking tot 1916 bouwden zij een zeer
    gevarieerd repertoire op, dat bestond uit het beste wat oude en
    moderne liederencomponisten hadden voortgebracht.&lt;/p&gt;
&lt;p&gt;Intussen had Messchaert als oratoriumzanger ook al een
    uitstekende reputatie opgebouwd. Reeds vanaf 1877 trad hij
    incidenteel als zodanig op. Wegens zijn prachtige stem, zijn
    grote zeggingskracht, zijn diep gevoelige voordracht en zijn
    zuivere uitspraak ontving hij steeds meer verzoeken om bas- en
    soms ook baritonpartijen in grote oratoria te zingen. Ook in
    dit genre steeg zijn ster tot grote hoogte. Zijn meest
    indrukwekkende vertolking was die van de Christuspartij in de
    Matth&amp;auml;uspassion. In veel Europese steden heeft Messchaert
    in alle belangrijke oratoria gezonden. Hoewel hij een opleiding
    voor operazanger had genoten, heeft hij weinig in opera's
    gezongen, omdat hij meende dat zijn weke, gevoelvolle stem
    daarvoor niet krachtig genoeg was. De concertreizen namen
    langzamerhand zo de overhand en waren zulk een succes dat deze
    op Messchaerts leven een belangrijke invloed kregen. Door zijn
    deelneming aan oratoria vooral genoot hij voor die tijd
    vorstelijke honoraria en werd hij o.a. in staat gesteld in
    Hilversum door de bekende architect K.P.C. de Bazel een
    landhuis te laten bouwen. Omstreeks 1895 kreeg hij het zo druk
    dat hij zijn zanglessen nog slechts in de zomermaanden, en dan
    nog voor een beperkt aantal leerlingen, kon geven. Hierdoor
    kreeg hij toen weer meer gelegenheid nieuwe zangactiviteiten te
    ontwikkelen. Zo richtte hij in 1896 het Amsterdamsch Vocaal
    Kwartet op, waarin hij zelf, naast Aaltje Noordewier-Reddingius
    (sopraan), Cato Loman (alt) en Joh. J. Rogmans (tenor), de
    baspartijen vertolkte. Kort voor de eeuwwisseling had hij
    bovendien nog enige tijd de muzikale leiding van het
    Amsterdamsch a Capella-Koor.&lt;/p&gt;
&lt;p&gt;Wegens gezondheidsredenen - hij leed dikwijls aan ernstige
    verkoudheden en aan een nieraandoening - vestigde Messchaert
    zich in september 1900 in Wiesbaden, waar hij ook
    verkeerstechnisch meer in het middelpunt van zijn te bereizen
    concerten woonde. Drie jaar later verhuisde hij naar Berlijn en
    in 1905 vertrok hij naar Frankfort aan de Main, omdat hij zich
    daar als zangpedagoog verbonden had aan het Dr. Hoch's
    Conservatorium, waar hij zijn vroegere leermeester Stockhausen
    opvolgde. In 1907 werd hem door de Pruisische regering de titel
    'professor' verleend. Het leraarschap bracht Messchaert echter
    niet wat hij ervan verwacht had en ook hier bleek dat het
    regelmatig lesgeven en de talrijke concertreizen niet te
    verenigen waren, waardoor hij zich in 1909 gedwongen voelde
    zijn betrekking neer te leggen; hij vestigde zich toen in
    M&amp;uuml;nchen. Een aantrekkelijk aanbod eerste leraar te worden
    aan de K&amp;ouml;nigliche Akademische Hochschule f&amp;uuml;r Musik te
    Charlottenburg lokte hem in 1911 andermaal naar Berlijn. Een
    van zijn leerlingen was daar Franziska Martienszen-Lohmann, die
    later verscheidene publikaties over Messchaerts zangkunst het
    licht deed zien. Eind 1919 verliet hij het economisch
    ontredderde Duitsland. Hij ging toen in Z&amp;uuml;rich wonen. Hier
    gaf hij zanglessen aan particulieren en bovendien werd hij
    leraar aan het Konservatorium f&amp;uuml;r Musik. Ondanks de goede
    zorgen van zijn vrouw en zijn tweelingdochters Els en Mieke, en
    het volgen van een streng dieet, namen zijn lichaamskrachten
    gaandeweg af. Bovendien kreeg hij steeds vaker last van een
    keelaandoening, waardoor hij dikwijls plotseling een concert
    moest afzeggen. Zijn laatste optreden vond plaats op 1 april
    1917, toen hij in Amsterdam onder leiding van Willem Mengelberg
    nog eenmaal de Christuspartij vertolkte in Bachs
    Matth&amp;auml;uspassion. Kort na zijn 65e verjaardag overleed hij
    in een sanatorium te K&amp;uuml;ssnacht bij Z&amp;uuml;rich ten gevolge
    van een embolie na een geslaagde blindedarmoperatie.
    Messchaerts uitzonderlijke prestaties als zangpedagoog en
    vooral als zanger maakten hem in zijn tijd tot een der
    beroemdste uitvoerende musici, in het bijzonder in Nederland en
    Duitsland. Ofschoon hij hiervoor weinig gevoelig was, vielen
    hem talrijke onderscheidingen ten deel. Tijdens zijn
    carri&amp;egrave;re ontmoette hij uiteraard veel andere prominenten
    uit de muziekwereld. Met Brahms, Grieg en Richard Strauss was
    hij bevriend, terwijl Mahler als een groot bewonderaar van
    Messchaerts zangkunst gold. Op 24 mei 1930 werd in zijn
    geboortestad Hoorn het Messchaert-gedenkteken te zijner
    nagedachtenis onthuld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.M. Messchaert ondergebracht bij de
  Archiefdienst Westfriese gemeenten en realia Messchaert in het
  Westfries Museum, beide te Hoorn (Nh). Van beide collecties is
  een catalogus samengesteld door M.C. Canneman.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;'t Ontslapen Kind aan zijn Vader&lt;/em&gt;

    (voor zang en orkest); 
    &lt;em&gt;Jagdlied aus des Knaben Wunderhorn&lt;/em&gt;

    (voor zang en piano); 
    &lt;em&gt;Es war ein K&amp;ouml;nig in Thule&lt;/em&gt;

    (voor mannenkoor).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Viotta, 'Johannes Martinus Messchaert', in 
  &lt;em&gt;Onze hedendaagsche toonkunstenaars&lt;/em&gt;

  (Amsterdam, [1893]) I, nr. 3; Franziska Martienszen, 
  &lt;em&gt;Johannes Messchaert. Ein Beitrag zum Verst&amp;auml;ndnis echter
  Gesangskunst&lt;/em&gt;

  (Berlin [etc.], 1914); h.v.m. 'Wie van zich doen spreken. Johan
  Messchaert', in 
  &lt;em&gt;De Amsterdamsche Dameskroniek,&lt;/em&gt;

  11-8-1917; Franziska Martienszen, 
  &lt;em&gt;Die echte Gesangskunst, dargestellt an Johannes Messchaert&lt;/em&gt;

  (Berlin, [1920]). Vert. van J.H. Sikemeyer ('s-Gravenhage, 1947);
  H.J. den Hertog, in 
  &lt;em&gt;De Amsterdammer,&lt;/em&gt;

  16-9-1922; F. Martienssen, in
  &lt;em&gt;De Vereenigde tijdschriften Caecilia en het Muziekcollege&lt;/em&gt;

  80 [10] (1922-1923) 99-103; H.F. Kernkamp, in 
  &lt;em&gt;Morks magazijn&lt;/em&gt;

  24 (1922) 221-223; W. Landr&amp;eacute;, in 
  &lt;em&gt;Eigen Haard&lt;/em&gt;

  48 (1922) 732-734; Julius R&amp;ouml;ntgen, 'Herinneringen aan Joh.
  Messchaert', in 
  &lt;em&gt;Algemeen Handelsblad&lt;/em&gt;

  av., 22-5-1930; W. Paap, 'Johan Messchaert', in 
  &lt;em&gt;Mens en Melodie&lt;/em&gt;

  12 (1957) 241-244; Mieke Canneman, 'Johannes Martinus
  Messchaert', in 
  &lt;em&gt;West-Frieslands Oud en Nieuw&lt;/em&gt;

  36 (1969) 74-95; T. Leiker-Kooijmans, 
  &lt;em&gt;Straatslijpen in Hoorn&lt;/em&gt;

  (Hoorn, 1974) 129-134; Rutger Schoute, 'Johannes Martinus
  Messchaert 1857-1922', in 
  &lt;em&gt;Preludium&lt;/em&gt;

  40 (1981) 4 (december) 8-10.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Dutch Divas in Opera &amp; Concert&lt;/i&gt;: http://www.dutchdivas.net/frames/sopranos.html [5-3-2007].
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

