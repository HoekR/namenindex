<biodes version="1.0">
  <fileDesc>
    <title>Waal, Henri van de (1910-1972)</title>
    <ref target="http://resources.huygens.knaw.nl/bwn1880-2000/lemmata/bwn3/waal"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waal</idno>
    <persName><name type="geslachtsnaam">Waal</name>, Henri van de</persName>
    <sex value="1"/>
    <event type="birth" when="1910"/>
    <event type="death" when="1972"/>
    <state type="occupation">kunsthistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WAALH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waal, Henri van de&lt;/strong&gt; (Hans), kunsthistoricus (Rotterdam 3-3-1910 - Leiden 7-5-1972).

  Zoon van Elias van de Waal, edelsmid, en Henri&amp;euml;tte Seckel.
  Gehuwd op 28-12-1939 met Liliane Henriette Dufresne. Uit dit
  huwelijk werden 2 zoons geboren.
  
&lt;img src=&amp;quot;images/WAALH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waal, Henri van de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hans van de Waal bezocht het Gymnasium Erasmianum in
    Rotterdam en begon in 1929 de studie Nederlandse letteren te
    Leiden. Na het kandidaatsexamen in 1932 koos hij
    kunstgeschiedenis als hoofdvak. In 1934 legde hij het doctoraal
    examen cum laude af en werd hij direct daarna aangesteld als
    assistent aan het Prentenkabinet der Rijksuniversiteit. Ondanks
    de drukke werkzaamheden die aan deze functie verbonden waren,
    werkte hij in de volgende jaren aan een proefschrift over de
    uitbeelding van de Nederlandse geschiedenis, opgezet volgens
    een toen nog geheel nieuwe, in Duitsland ontwikkelde
    iconologische methode, waarin de kunstgeschiedenis geplaatst
    wordt in het bredere kader van de cultuurgeschiedenis. Door de
    omstandigheden gedwongen werd het oorspronkelijke concept
    aanzienlijk ingekort en promoveerde Van de Waal op 12 juli 1940
    cum laude bij W. Martin op het proefschrift 
    &lt;em&gt;Zeventiende eeuwsche uitbeeldingen van den Bataafschen
    Opstand. Een iconologische studie,&lt;/em&gt;

    dat slechts drie hoofdstukken van het oorspronkelijke
    manuscript omvat. Vier maanden later, op 23 november 1940, werd
    hij in het kader van de maatregelen van de bezetter tegen joods
    personeel van de Universiteit uit zijn functie bij het
    Prentenkabinet ontheven. Op 9 maart 1943 werd hij, als behorend
    tot een categorie van gepriviligieerde joden, weggevoerd naar
    het kamp De Biezen (Barneveld) en daarna verbleef hij van 29
    september 1943 af tot 31 maart 1945 in Westerbork.&lt;/p&gt;
&lt;p&gt;Reeds kort na de bevrijding, op 11 juni 1945, hervatte Van
    de Waal zijn werkzaamheden in Leiden, nu als hoofdassistent. Op
    27 december van hetzelfde jaar werd hij benoemd tot
    buitengewoon hoogleraar in de kunstgeschiedenis als opvolger
    van zijn leermeester W. Martin, die in verband met zijn
    leeftijd na de oorlog niet was herbenoemd. Op 22 maart 1946
    hield Van de Waal zijn intreerede 
    &lt;em&gt;Traditie en bezieling,&lt;/em&gt;

    waarin hij een uiteenzetting gaf van zijn iconologische
    benadering van de kunstgeschiedenis. In 1946 werd de
    buitengewone leerstoel omgezet in een gewoon hoogleraarschap.
    Tot zijn overlijden heeft Van de Waal deze leerstoel, die
    gecombineerd was met het directoraat van het Prentenkabinet,
    bezet, hoewel zijn al in de oorlogsjaren ernstig geschokte
    gezondheid in de loop der tijd nog verder verslechterde.&lt;/p&gt;
&lt;p&gt;Als docent trok Van de Waal met zijn colleges veel
    belangstelling, ook van de kant van niet als student in de
    kunstgeschiedenis ingeschreven toehoorders. In zijn colleges
    werkte hij het in zijn oratie gestelde programma verder uit en
    ontwikkelde hij tevens zijn 'beeld-leer', waarin de opbouw van
    een kunstwerk wordt gerelateerd aan drie hoofdfactoren: vorm,
    functie en inhoud. Zijn studenten trachtte hij de grootst
    mogelijke vrijheid te laten bij de keuze van hun specialisatie
    binnen het vak. Veel van zijn leerlingen kozen later een
    museale loopbaan. Slechts enkele malen trad Van de Waal op als
    promotor.&lt;/p&gt;
&lt;p&gt;In de vooroorlogse jaren had Van de Waal enkele opstellen,
    deels in samenhang met zijn proefschrift, gepubliceerd en in
    1941 verscheen een beknopte, maar uitstekende monografie over
    het werk van Jan van Goyen. Intussen werkte hij aan de uitgave
    van zijn oorspronkelijke dissertatie, waarvan in 1940 slechts
    enkele hoofdstukken waren gepubliceerd. Al in 1942 was het boek
    geheel gezet, maar later werd het zetsel in beslag genomen en
    vernietigd. Uiteindelijk verscheen pas in 1952 de inmiddels
    geheel bijgewerkte tekst in het tweedelige standaardwerk 
    &lt;em&gt;Drie eeuwen vaderlandsche geschieduitbeelding
    1500-1800,&lt;/em&gt;

    dat kenmerkend is voor Van de Waals systematische benadering
    van zijn stof en zijn tot in alle details toegepaste gevoel
    voor perfectie. Een jaar eerder verscheen de al in de
    oorlogsjaren voorbereide vertaling van Eug&amp;egrave;ne Fromentins 
    &lt;em&gt;Les ma&amp;icirc;tres d'autrefois (De meesters van weleer).&lt;/em&gt;

    Tevens zagen in deze jaren regelmatig artikelen en recensies in
    diverse bladen het licht, zoals het 
    &lt;em&gt;Bulletin van de Koninklijke Nederlandse Oudheidkundige
    Bond,&lt;/em&gt;

    waarvan Van de Waal van 1947 tot 1956 tevens hoofdredacteur
    was. In zijn latere publikaties concentreerde hij zich steeds
    meer op het werk van Rembrandt, waarover hij een aantal
    baanbrekende artikelen publiceerde, die later zijn gebundeld in
    de postuum verschenen 
    &lt;em&gt;Steps towards Rembrandt&lt;/em&gt;

    (1974). Daarnaast echter werd zijn aandacht meer en meer in
    beslag genomen door het werk aan de 
    &lt;em&gt;Iconclass,&lt;/em&gt;

    een systeem van iconografische classificatie van onderwerpen
    uit de beeldende kunst, dat voor het eerst gepresenteerd werd
    in 1952, maar al sinds 1950 in gebruik was voor de door het
    Rijksbureau voor Kunsthistorische Documentatie uitgegeven DIAL
    (Decimal Index of the Art of the Low Countries), een
    iconografische index in de vorm van fotokaarten op de
    Nederlandse schilder- en tekenkunst. Eerst in 1968 verscheen
    een beknopte uitgave van het systeem in boekvorm, maar door de
    grote omvang van het project begon de definitieve publikatie
    ervan pas in 1973. Een ander groot wetenschappelijk project dat
    Van de Waal had opgezet, een inventarisatie van oude
    Nederlandse boekillustraties, kon naast het werk aan de 
    &lt;em&gt;Iconclass&lt;/em&gt;

    onvoldoende aandacht krijgen en werd enkele jaren na zijn dood
    stopgezet.&lt;/p&gt;
&lt;p&gt;Het Prentenkabinet der Rijksuniversiteit te Leiden maakte in
    de periode 1945-1972, waarin Van de Waal het directoraat ervan
    bekleedde, een stormachtige ontwikkeling door. De
    tekeningenverzameling onderging een enorme uitbreiding, vooral
    door de aankoop in 1957 van de uit meer dan 5000 bladen
    bestaande collectie Noord- en Zuidnederlandse tekeningen van A.
    Welcker en door andere aanwinsten, zoals de in 1969 verworven
    verzameling van A. Staring. Een geheel nieuwe ontwikkeling
    betekende de oprichting in 1953 van een aparte afdeling voor de
    geschiedenis van de fotografie, waarvan de basis werd gevormd
    door de in dat jaar aangekochte collectie van Auguste
    Gr&amp;eacute;goire. Met deze afdeling, die in de volgende decennia
    sterk werd uitgebreid, vervulde Van de Waal met zijn
    medewerkers een pioniersrol in Nederland voor de definitieve
    erkenning van de fotografie als kunstuiting. Deze uitbreidingen
    van de collecties brachten ook een groeiend ruimtegebrek in het
    gebouw aan de Kloksteeg mee, te meer daar geleidelijk de staf
    groter werd door aanstelling van conservatoren voor de
    verschillende afdelingen en ook de onderwijzende staf zich bij
    de sterke toeneming van de studentenaantallen uitbreidde.&lt;/p&gt;
&lt;p&gt;Ook buiten de Leidse Universiteit ontplooide Van de Waal
    diverse activiteiten, onder andere als voorzitter van de
    V.A.E.V.O. (Vereniging tot bevordering van het aesthetisch
    element in het voortgezet onderwijs) en als medeoprichter van
    het Nederlands Letterkundig Museum en Documentatiecentrum.
    Vanaf 1957 was hij lid van de Koninklijke Nederlandse Akademie
    van Wetenschappen.&lt;/p&gt;
&lt;p&gt;Van de Waal was een man met uitgesproken opvattingen. Zijn
    persoonlijke gevoeligheid kreeg soms de vorm van
    overgevoeligheid, waarbij hij snel door woorden of daden van
    anderen gekwetst werd. Dit veroorzaakte bij velen een zekere
    angst voor zijn reacties en vergrootte, zeer tot Van de Waals
    eigen verdriet, de afstand tot tal van zijn collega's,
    medewerkers en studenten. Wanneer echter in het contact met hem
    die kloof werd overbrugd, toonde hij zich vriendelijk,
    behulpzaam en zeer bezorgd voor de zaken en problemen van
    anderen. Zijn latere levensjaren worden gekenmerkt door een
    groeiend religieus gevoel, dat zich richtte op de joodse
    orthodoxie.&lt;/p&gt;
&lt;p&gt;Hoewel hij reeds jarenlang geplaagd werd door een zeer
    slechte gezondheid, waardoor hij herhaaldelijk in zijn werk
    ernstig werd geremd, kwam zijn overlijden op 62-jarige leeftijd
    nog zeer onverwacht. Twee jaar eerder was hij ter gelegenheid
    van zijn zestigste verjaardag gehuldigd en was hem een bundel
    opstellen van medewerkers en leerlingen aangeboden. Het
    uiteindelijke resultaat van zijn meest omvangrijke
    wetenschappelijke werk, de 
    &lt;em&gt;Iconclass&lt;/em&gt;

    , zag echter pas na zijn dood het licht, zodat zijn
    belangrijkste bijdrage aan de kunsthistorische wetenschap
    slechts postuum ten volle te overzien was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie en wetenschappelijke aantekeningen in
  het Prentenkabinet/ Kunsthistorisch Instituut te
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1 januari 1970 door E. Tholen in 
    &lt;em&gt;Opstellen voor H. van de Waal. Aangeboden door leerlingen en
    medewerkers 3 maart 1970&lt;/em&gt;

    (Amsterdam [etc.], 1970) 241-243. Aanvullingen in de onder L
    genoemde publikatie van Dresden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.J. Terwen, in 
  &lt;em&gt;Nieuwsbulletin van de Koninklijke Nederlandse Oudheidkundige
  Bond 1972,&lt;/em&gt;

  *71 -*72; H. Gerson, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1972&lt;/em&gt;

  , 166-180; S. Dresden, in
  &lt;em&gt;Jaarboek van de Maatschappij der Nederlandse Letterkunde te
  Leiden 1972-1973,&lt;/em&gt;

  234-243; R.H. Fuchs, in 
  &lt;em&gt;Simiolus. Netherlands quarterly for the history of art&lt;/em&gt;

  6 (1972/ 1973) 5-7.&lt;/p&gt;

&lt;a href='igedeelte'&gt;I: &lt;/a&gt; &lt;em&gt;Jaarboek Koninklijke Nederlandse Akademie van Wetenschappen 1972 &lt;/em&gt;(Amsterdam 1973) Afbeelding tegenover pagina 166.


&lt;p&gt;R.E.O. Ekkart&lt;/p&gt; 
&lt;dtml-var bwn_footer&gt;</text>
  </biography>
</biodes>

