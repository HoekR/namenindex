<biodes version="1.0">
  <fileDesc>
    <title>Lagerwey, Engelbertus (1880-1959)</title>
    <ref target="http://resources.huygens.knaw.nl/bwn1880-2000/lemmata/bwn1/lagerwey"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lagerwey</idno>
    <persName><name type="geslachtsnaam">Lagerwey</name>, Engelbertus</persName>
    <sex value="1"/>
    <event type="birth" when="1880"/>
    <event type="death" when="1959"/>
    <state type="occupation">oud-katholiek bisschop</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lagerwey, Engelbertus&lt;/strong&gt;, bisschop van de oud-katholieke kerk in Deventer (Amsterdam 26-9-1880 - Utrecht 13-3-1959).

Zoon van Henricus Gregorius Lagerwey, timmerman-aannemer, en Alida
Hendrika van Pel. Hij was niet gehuwd.



&lt;/p&gt;
&lt;p&gt;Lagerwey ontving zijn klassieke opleiding als seminarist te
Amersfoort aan het stedelijk gymnasium en studeerde vervolgens aan het
seminarie de theologie. Hij werd op 23 oktober 1904 priester gewijd en
diende de kerk als pastoor: achtereenvolgens in Zaandam (1904-1910), in
Dordrecht (1910-1924) en in Utrecht (1924-1945), waar hij pastoor was
van de nieuwe kathedrale kerk (1914) van Ste. Gertrudis en tevens
aartspriester van stad en gewest Utrecht. In 1924 werd hij kanunnik van
het Metropolitaan Kapittel van Utrecht en tegelijk deszelfs arcarius.
Bij het bereiken van de 70-jarige leeftijd trad hij als kanunnik af en
werd als honorair benoemd. Intussen was hij op 2 oktober 1941 benoemd
tot bisschop van Deventer (opvolger van mgr. Joh. H. Berends) en werd
door de aartsbisschop van Utrecht, dr. Andr. Rinkel, tot bisschop
gewijd op 12 november 1941, waarbij hij als zijn devies koos
'Eternitati Laboramus'; hij bekleedde zijn bisschopsambt tot
zijn dood.&lt;/p&gt;
&lt;p&gt;Lagerwey was een rusteloos werker, wiens belangstelling in en naast
zijn pastorale arbeid uitging naar het maatschappelijk leven van zijn
diverse woonsteden. Die belangstelling sproot zowel voort uit zijn
typisch Amsterdamse geaardheid, die hem graag en gemakkelijk in het
maatschappelijk leven deed verkeren, als ook uit zijn aanleg en
bezorgdheid voor alle kerkelijke kunst en wetenschap. Zijn
maatschappelijke belangstelling en werkzaamheid waren vooral in Utrecht
omvangrijk. Hij was daar een stadsfiguur, in de oorlogsjaren een in de
wereld van het verzet bekend 'adres', en op zijn 70ste
verjaardag eerde de stadsoverheid hem met de erepenning als ereburger
van Utrecht. Zijn werkzaamheid als kunstzinnig en kunstverzorgend man
dateerde reeds van zijn studententijd, maar ontplooide zich ten volle
in Utrecht, toen hij de voormalige oude schuilkerk van Ste. Gertrudis
in de Mariahoek kon inrichten tot museum van oud-katholieke kerkelijke
kunst en geschiedenis, waar hij alles verzamelde wat in menige pastorie
onbekend en ongebruikt bewaard gebleven was. Dit museum stichtte hij in
1929 en beheerde het als directeur tot 1942 (sedert 1972 heeft de
omvangrijke collectie een eigen plaats gevonden in het bekende
Aartsbischoppelijke Museum te Utrecht). Als directeur verzorgde hij
menige expositie in de oude schuilkerk en was hij een belangrijk
medewerker aan de historische tentoonstelling in de kloostergang van
het Domcomplex, ter herdenking (in 1939) van het 12de eeuwgetijde van
Sint Willibrord, de apostel van Nederland.&lt;/p&gt;
&lt;p&gt;In 1937 nam hij een aantal oecumenische taken over van de in dat
jaar tot aartsbisschop van Utrecht gekozen dr. Andr. Rinkel en was
jarenlang de eerste secretaris van de Oecumenische Raad van kerken in
Nederland.&lt;/p&gt;
&lt;p&gt;Lagerwey was een blijmoedig en als rasecht Amsterdammer met rijke
humor begiftigd mens, scherpzinnig denker, spreker en schrijver,
dichterlijk geaard en met grote kerkhistorische kennis, waarvan menig
geschrift van zijn hand getuigt. In zijn kerk werkte hij van jongs af
leidinggevend mede aan velerlei liturgisch werk en op het gebied van
kerkelijke kunst, muziek en architectuur.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Selectieve bibliografie in herdenkingsartikel hieronder genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Mgr. Lagerwey's levensloop. Een overvloed van
activiteit', in 
&lt;em&gt;De Oud-Katholiek&lt;/em&gt;

75 (1959) 2033 (15 maart) 55-56.&lt;/p&gt;







&lt;p&gt;A. Rinkel &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

