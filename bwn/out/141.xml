<biodes version="1.0">
  <fileDesc>
    <title>Beversluis, Martinus (1894-1966)</title>
    <ref target="http://resources.huygens.knaw.nl/bwn1880-2000/lemmata/bwn4/beversluis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beversluis</idno>
    <persName><name type="geslachtsnaam">Beversluis</name>, Martinus</persName>
    <sex value="1"/>
    <event type="birth" when="1894"/>
    <event type="death" when="1966"/>
    <state type="occupation">dichter</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BEVERSLUIS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beversluis, Martinus&lt;/strong&gt;, (pseudoniemen o.a. &lt;b&gt;Huib Wouters&lt;/b&gt;, &lt;b&gt;Silvius Berckhout&lt;/b&gt; en &lt;b&gt;M.B. Versluis&lt;/b&gt;), dichter (Barendrecht 28-3-1894 - Middelburg 18-2-1966). Zoon van Martinus Beversluis, Nederlands hervormd predikant, en
  Elisabeth Catharina van der Hucht. Gehuwd op 10-9-1919 met Nellie
  Schuitemaker. Uit dit huwelijk werden 1 zoon en 1 dochter
  geboren. Na echtscheiding (28-1-1937) gehuwd op 27-2-1937 met
  Johanna Verstraate (pseudoniem Dignate Robbertsz), schrijfster.
  Uit dit huwelijk werden geen kinderen geboren.
  

  
&lt;img src=&amp;quot;images/BEVERSLUIS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beversluis, Martinus&amp;quot; class=&amp;quot;bwnimg&amp;quot;&gt;
  

  

  
  &lt;/p&gt;
&lt;p&gt;In het ouderlijk huis van Martien Beversluis vormde het
    geloof geen hinderpaal voor afwijkende opvattingen. Zijn vader,
    een predikant die de ethische en evangelische richting was
    toegedaan, werd gegrepen door het spiritisme. Later omschreef
    Beversluis het milieu van zijn jeugd als 'metafysisch
    experimenterend' (&lt;em&gt;Haagse Post&lt;/em&gt;

    , 30-5-1964). In 1907 werd zijn vader beroepen in het Friese
    Veenwouden, een jaar later in Zuidwolde bij Groningen. In het
    blad van het Groningse gymnasium, dat Beversluis wegens het
    vervullen van de dienstplicht vroegtijdig moest verlaten,
    verschenen zijn eerste verzen. Na de middelbare school alsnog
    te hebben voltooid, ging hij aan de slag bij plaatselijke
    dagbladen, eerst in Groningen en vervolgens in Deventer.&lt;/p&gt;
&lt;p&gt;In 1919 trouwde Beversluis met Nellie Schuitemaker, en dank
    zij de financi&amp;euml;le steun van haar broer kreeg hij de kans
    zijn ambitie op de literatuur in plaats van de journalistiek te
    richten. Een jaar later debuteerde hij met 
    &lt;em&gt;Zwerversweelde&lt;/em&gt;

    , een bundel vol natuurlyriek in de trant van C.S. Adama van
    Scheltema en Frans Bastiaanse, die niet slecht werd onthaald.
    Van 1922 tot 1925 studeerde hij aan de Utrechtse universiteit
    Nederlandse taal- en letterkunde bij prof. C.G.N. de Vooys,
    zonder deze studie te voltooien. 'Ik heb liever ruggegraat dan
    een doctorale graad' zou een geliefde bewering van hem worden.
    In deze periode leverde Beversluis journalistieke en
    po&amp;euml;tische bijdragen aan vele bladen en begonnen zijn
    werkzaamheden bij de Algemeene Nederlandsche Radio Omroep.&lt;/p&gt;
&lt;p&gt;Tijdens een buitenlandse reis in 1921 onder de indruk
    geraakt van de gevolgen van de Eerste Wereldoorlog, werd
    Beversluis, mede door de invloed van G.J. Zwertbroek, de
    omroepsecretaris van de Vereeniging van Arbeiders-Radioamateurs
    (VARA), lid van de Sociaal-Democratische Arbeiderspartij, en
    tevens, in 1928, literair adviseur bij de socialistische
    omroep. Jarenlang zou hij de politieke slingerbewegingen van
    Zwertbroek, een explosief man en populistisch orator, volgen.
    In 1928 schreef Beversluis voor de VARA pacifistische verzen,
    die twee jaar later in druk verschenen onder de titel 
    &lt;em&gt;Aanklacht&lt;/em&gt;

    . Deze bundel haalde tien drukken en een oplage van
    dertigduizend exemplaren.&lt;/p&gt;
&lt;p&gt;In zijn gedichten, die van grote technische virtuositeit
    maar weinig oorspronkelijkheid getuigen, had Beversluis zich
    onder invloed van de tijd tot een meer allegorische en
    symbolische vorm gewend; het verwijt van te weinig diepgang bij
    een teveel aan stemming zal hierin hebben meegespeeld.
    Beversluis' po&amp;euml;zie zou echter gekenmerkt blijven door de
    retorische vorm, waarvan de bezieling niet zelden werd
    betwijfeld. Onder het pseudoniem Huib Wouters schreef hij ook
    luchtiger werk ten dienste van de socialistische zaak, zoals
    het 'VARA-lied' en het 'lied voor de Liga tegen Oorlog en
    Fascisme'.&lt;/p&gt;
&lt;p&gt;Bij de plaatsbepaling tussen individueel burgerschap en
    lidmaatschap van de gemeenschap, een acuut probleem in de jaren
    dertig, koos Beversluis voor het laatste, al bleek hij
    ideologisch gezien wankelmoedig. Een maatschappelijk
    theoreticus was hij niet; altijd klonk bij hem het religieuze
    sentiment door dat - zeker na de Tweede Wereldoorlog - het
    centrale element in zijn po&amp;euml;zie zou worden. Beversluis had
    bij dit alles een duidelijke visie op de rol van de dichter:
    deze moest een strijdbare, profetische stem van het volk zijn.
    In dit verband merkte hij eens op: 'ik heb de gelukkige gave
    meer te kunnen zeggen, dan ik denk' (Rispens, 379).&lt;/p&gt;
&lt;p&gt;De opkomst van het fascisme verontrustte Beversluis. In 1933
    was hij betrokken bij het Comit&amp;eacute; van Nederlandsche
    Kunstenaars en Intellectueelen, dat onder leiding van de
    literator Frans Coenen wilde bijdragen aan de totstandkoming
    van een bruinboek tegen de Hitlerterreur. Voor de gevluchte
    Duitser Heinz Kohn, die in Nederland de uitgeverij
    'Boekenvrienden Solidariteit' dreef, was de familie
    Beversluis-Schuitemaker een grote steun. Beversluis vertaalde
    onder meer werk van Bertolt Brecht, Kurt Tucholsky, Walter
    Mehring, Ernst Toller en Erich K&amp;auml;stner. Van de
    laatstgenoemde droeg hij voor de radio po&amp;euml;zie voor op de
    dag van de boekverbrandingen in Duitsland.&lt;/p&gt;
&lt;p&gt;In het spoor van Zwertbroek ging Beversluis in
    communistische richting. Tot diens behoefte aan spanning en
    aandacht, verbonden met een licht ontvlambare, maar onvaste en
    van idee naar idee overspringende exaltatie, voelde Beversluis
    zich aangetrokken, al zag hij voor zichzelf eerder een rol als
    profetisch dichter dan als politiek organisator. Toen de VARA,
    naar aanleiding van de ontwikkelingen in Duitsland, in
    toenemende mate tot zelfcensuur overging om een dreigend
    uitzendverbod te voorkomen, ontstond er een hoog oplopend
    conflict tussen de omroep en Zwertbroek, dat in februari 1934
    tot diens ontslag zou leiden. Dat Beversluis in december van
    dat jaar, na schorsing, eveneens bij de VARA verdween, kwam
    niet als een verrassing. Volgens hem was de sociaal-democratie
    te partijpolitiek en te weinig ide&amp;euml;el geworden. De
    strijdbare heilsverwachting van het communisme paste beter bij
    zijn behoefte aan bevlogenheid en een groots dichterschap.&lt;/p&gt;
&lt;p&gt;Spoedig na het uitbreken van de Spaanse burgeroorlog in 1936
    - die hem inspireerde tot de in dat zelfde jaar verschenen 
    &lt;em&gt;Ballade voor Spanje&lt;/em&gt;

    - veranderde de richting waarin hij aansluiting zocht radicaal.
    Hij keerde zich af van de internationale klassenstrijd en koos
    voor een traditioneel nationalisme van christelijke en
    orangistische aard. Beversluis stelde de tegenstelling tussen
    verdoemden en gegrepenen in de plaats van die tussen
    bourgeoisie en proletari&amp;euml;rs. Ter gelegenheid van de
    geboorte van prinses Beatrix in januari 1938 schreef hij een
    hymne, en hij was betrokken bij de poging een 'Nationaal
    Centrum' op te richten voor eenheid rond Oranje.&lt;/p&gt;
&lt;p&gt;Het huwelijk van Beversluis was toen reeds gestrand. In 1937
    hertrouwde hij met Jo Verstraate, de Veerse schrijfster die
    onder het pseudoniem Dignate Robbertsz populaire streekromans
    schreef. Van Blaricum vertrok hij naar Zeeland, waar hij zich
    uiteindelijk in oktober 1939 in een huis in de duinen bij
    Vrouwenpolder vestigde. De Zeeuwen en de weidse schoonheid van
    het landschap zou hij sindsdien in vele toonaarden
    bezingen.&lt;/p&gt;
&lt;p&gt;In juli 1938 werd Beversluis redactielid van de zieltogende 
    &lt;em&gt;Nieuwe Gids&lt;/em&gt;

    , het eens geruchtmakende tijdschrift, dat inmiddels in handen
    was gekomen van de rijke fascist Alfred Haighton. Tot in 1943,
    het jaar waarin het blad door de Duitsers werd opgeheven, zou
    hij redactielid blijven. Gedreven door zijn nieuwe nationalisme
    had Beversluis zich - wederom samen met Zwertbroek - in april
    1940 onmiddellijk aangesloten bij het Nationaal Front van
    Arnold Meijer. In 
    &lt;em&gt;De Weg&lt;/em&gt;

    , het weekblad van het Front, beleed hij de Groot-Nederlandse
    gedachte. Na de Duitse inval trok hij zich schielijk uit
    Meijers gelederen terug om, na eerst de ontwikkelingen te
    hebben afgewacht, in januari 1941 lid te worden van de
    Nationaal-Socialistische Beweging (NSB).&lt;/p&gt;
&lt;p&gt;In Zeeland had Beversluis een slechte verhouding met Jan
    Dekker, de districtsleider van de NSB, met wie hij - in de rol
    van 'hoofdopsteller' - het propagandablad 
    &lt;em&gt;De Zeeuwsche Stroom&lt;/em&gt;

    maakte. Daarentegen wist Willi M&amp;uuml;nzer, Beauftragte des
    Reichskommissars, hem uitstekend te bespelen om zijn rol als
    dichter van het volk, nu op nationaal-socialistische wijze, te
    vervullen, een beroep dat ook Anton Mussert al op hem had
    gedaan. In 1941 werd hij lector bij het Departement van
    Voorlichting en Kunsten, dat hem in deze jaren ook enige malen
    een subsidie uitkeerde. Beversluis werkte voor de Nederlandsche
    Omroep en bleef actief als vertaler van Duitse boeken, al ging
    het nu om geschriften met een nationaal-socialistische
    strekking. Eigen werk publiceerde hij onder meer in de
    antisemitische 
    &lt;em&gt;Misthoorn&lt;/em&gt;

    en de 
    &lt;em&gt;Zeel&amp;auml;nder Wachtposten&lt;/em&gt;

    , het blad van M&amp;uuml;nzer dat het contact tussen bezetter en
    bevolking moest bevorderen. De 'grotere arbeid ...,
    nationalistisch doch op een breed niveau', waarvan Beversluis
    droomde, was waarschijnlijk 
    &lt;em&gt;Het zaad&lt;/em&gt;

    , een 'sonnettenkrans' die in oktober 1943 met begeleiding van
    een symfonieorkest voor de radio werd gedeclameerd.&lt;/p&gt;
&lt;p&gt;De wrijvingen met Dekker, en misschien ook de geringe
    bevlogenheid van de NSB, leidden ertoe dat Beversluis in 1942
    zijn lidmaatschap opgaf en zich aansloot bij de Nederlandsche
    SS. Dat zijn contact met de Duitse bezetter goed was, bleek
    hieruit dat hij in 1944 waarnemend burgemeester van Veere en
    later ook van Vrouwenpolder werd. Op Dolle Dinsdag bleef hij op
    zijn post en werd daarvoor door Reichskommissar Seyss-Inquart
    beloond met het Kruis van Verdienste der 2e klasse. Bij het
    oprukken van de geallieerde legers verliet hij op gezag van
    M&amp;uuml;nzer Zeeland en trok naar Drenthe.&lt;/p&gt;
&lt;p&gt;Beversluis werd na de bevrijding in Friesland gearresteerd
    en ge&amp;iuml;nterneerd in kamp Vught, waar hij de afdeling
    Ontwikkeling en Ontspanning zou leiden. In april 1947 werd hij
    vrijgelaten, in een - blijvend - slechte gezondheid. Vanaf 1949
    woonde hij weer in Vrouwenpolder. De Eereraad voor de Letteren
    legde hem een publikatieverbod van tien jaar op, dat in hoger
    beroep in 1948 werd teruggebracht naar drie jaar; als
    journalist kreeg hij een verbod van twintig jaar. De katholieke
    uitgeverij 'Urbi et Orbi' nam hem in dienst, en de Katholieke
    Radio Omroep zond hoorspelen uit die hij onder het pseudoniem
    Silvius Berckhout schreef.&lt;/p&gt;
&lt;p&gt;Aan het einde van zijn leven meende Beversluis na de oorlog
    slecht te zijn behandeld, 'voortdurend van alle kanten gepest,
    gemeden en belasterd' (&lt;em&gt;Haagse Post&lt;/em&gt;

    , 30-5-1964). Hij schreef 
    &lt;em&gt;Het zingende woord. Inleiding tot de dichtkunst en haar
    techniek&lt;/em&gt;

    en in onveranderde stijl nog een groot aantal dichtwerken die
    in het teken stonden van de strijd tegen 'de Boze' en vooral in
    christelijke kring waardering vonden. Op zijn oude brommer reed
    hij, opvallend 'artistiek' gekleed en met een wijde, witte
    haardos door het Zeeuwse land, zich nadrukkelijk
    vereenzelvigend met een ouderwets beeld van de dichter als
    bard. Als hij van de trap zou vallen, meende een vriend, zou
    hij dat nog op rijm doen.&lt;/p&gt;
&lt;p&gt;Beversluis had meer ambitie dan talent, waardoor hij
    uiteindelijk op ideologische dwaalwegen belandde. Een groot
    technisch dichterlijk kunnen werd niet gevoed door een zuivere
    bezieling; de pose leek de waarachtigheid te domineren. Hij was
    gemakkelijk onder de indruk. Volgzaamheid en aansluiting bij
    verschillende personen, partijen, stijlen en
    levensbeschouwingen kenmerken zijn leven, en de gedachte aan
    opportunisme en een zwakke ruggegraat is daarbij niet altijd te
    vermijden&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-M. Beversluis en een verzameling
  kranteknipsels in het Nederlands Letterkundig Museum en
  Documentatiecentrum te 's-Gravenhage. Documentatiedossier-M.
  Beversluis in het Rijks Instituut voor Oorlogsdocumentatie te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een onvolledige bibliografie tot 1944 is opgenomen in 
    &lt;em&gt;Het zaad. Een sonnettenkrans&lt;/em&gt;

    (Amsterdam, 1944) 41-44. Daarna verscheen nog o.a. 
    &lt;em&gt;De krans der uren&lt;/em&gt;

    (Nijkerk, 1955).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen in 
  &lt;em&gt;De Standaard&lt;/em&gt;

  , 17-3-1937, en de 
  &lt;em&gt;Haagse Post&lt;/em&gt;

  , 30-5-1964: D.A.M. Binnendijk, 'Martien Beversluis', in idem, 
  &lt;em&gt;Commentaar&lt;/em&gt;

  (Maastricht, 1931) 106-109; 
  &lt;em&gt;Nieuwe geluiden. Een keuze uit de hedendaagsche
  po&amp;euml;zie&lt;/em&gt;

  . Bijeengebr. en ingel. door Dirk Coster (4e, herz. en bijgew.
  dr.; Arnhem, 1932) xxxvi-xxxvii; J.A. Rispens, 
  &lt;em&gt;Richtingen en figuren in de Nederlandsche letterkunde na
  1880&lt;/em&gt;

  (Kampen, 1938) vooral 302-306; Andr&amp;eacute; Oosthoek, 'Een
  ellendige kruiper', in 
  &lt;em&gt;Maatstaf&lt;/em&gt;

  18 (1970) 64-69; L.W. de Bree, 
  &lt;em&gt;Zeeland 1940-1945&lt;/em&gt;

  I (Middelburg, 1979); Martinus Nijhoff, 
  &lt;em&gt;Verzameld Werk&lt;/em&gt;

  . II: 
  &lt;em&gt;Kritisch en verhalend proza&lt;/em&gt;

  (Amsterdam, 1982) 158-160, 348-349, 506-510; Adriaan Venema, 
  &lt;em&gt;Schrijvers, uitgevers en hun collaboratie&lt;/em&gt;

  . II: 
  &lt;em&gt;De harde kern&lt;/em&gt;

  (Amsterdam, 1989) vooral 177-210; Gijs van der Ham, 
  &lt;em&gt;Zeeland 1940-1945&lt;/em&gt;

  II (Zwolle, 1990).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Gen&#244;ch?: wirken fen Martien Beversluis &#250;t syn &amp;quot;Aanklacht&amp;quot;. &lt;/i&gt;Forfryske troch J.M. Yestra (Arnhem 1931) 6.
&lt;/p&gt;



&lt;p&gt;Marc Kooijmans&lt;/p&gt; 
&lt;dtml-var bwn_footer&gt;</text>
  </biography>
</biodes>

