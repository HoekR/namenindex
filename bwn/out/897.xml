<biodes version="1.0">
  <fileDesc>
    <title>Kampinga, Herman (1887-1968)</title>
    <ref target="http://resources.huygens.knaw.nl/bwn1880-2000/lemmata/bwn2/kampinga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kampinga</idno>
    <persName><name type="geslachtsnaam">Kampinga</name>, Herman</persName>
    <sex value="1"/>
    <event type="birth" when="1887"/>
    <event type="death" when="1968"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kampinga, Herman&lt;/strong&gt;, historicus (Wildervank 11-6-1887 - Rheden 25-10-1968).

Zoon van Wibbe Kampinga, hoofd van een mulo, en Grietje Bakker. Gehuwd
op 24-7-1934 met Maria Julia van Dommelen. Uit dit huwelijk werden geen
kinderen geboren. 



&lt;/p&gt;
&lt;p&gt;Kampinga kwam uit een Groningse onderwijzersfamilie. Evenals zijn
vader waren zijn grootvader en overgrootvader schoolhoofd (te Eelde).
Hij bezocht de HBS in Veendam en na het staatsexamen in 1907 ging hij
in Groningen studeren. Aanvankelijk reisde hij op en neer, maar na een
jaar vestigde hij zich in de stad en nam deel aan het studentenleven
als lid van het Groningse Studenten Corps. Daar het v&amp;oacute;&amp;oacute;r 1921
nog niet mogelijk was geschiedenis als zelfstandige studie te doen koos
hij Nederlands en volgde de colleges van J. Huizinga, die de ijverige
student spoedig opmerkte. Toen Kampinga in 1912 afstudeerde nam
Huizinga hem als zijn derde promovendus aan. Maar het contact met de
promotor werd al spoedig bemoeilijkt, omdat Huizinga de in 1914
opengevallen leerstoel van C.H.Th. Bussemaker in Leiden wilde bezetten.
Kampinga besloot daarom in 1915 in Den Haag te gaan wonen, vanwaar de
besprekingen gemakkelijker te voeren waren. Hij promoveerde cum laude
in Leiden op het proefschrift 
&lt;em&gt;De opvattingen over onze oudere vaderlandsche geschiedenis bij de
Hollandsche historici der XVIe en XVIIe eeuw&lt;/em&gt;

('s-Gravenhage, 1917; ongew. herdr. van oorspr. uitg. Utrecht,
1980). Na tot dusverre studie en promotie op eigen kosten te hebben
volbracht begon hij als leraar in Appingedam. In 1922 werd hij benoemd
aan de gemeentelijke HBS te Arnhem, waar hij tot zijn pensionering in
1952 is gebleven. Het onderwijs heeft hem totaal in beslag genomen, al
behield hij grote belangstelling voor het vak. Gestimuleerd door
Huizinga's Amerika-studies legde hij een verzameling Americana aan,
maar is, afgezien van een artikel, niet meer aan publiceren toegekomen.
Uit opmerkingen van Kampinga blijkt dat Huizinga dit wel van hem
verwacht had. Wellicht speelde de gedachte mee dat Kampinga als een van
zijn vier cum laude gepromoveerden het hoogleraarsambt zou gaan
bekleden.&lt;/p&gt;
&lt;p&gt;Kampinga was tevreden met zijn leraarschap, zozeer zelfs dat hij na
zijn pensionering nog verbonden bleef aan het avondlyceum.
Ordeproblemen kende hij niet en zijn bijnaam was 'de Plank' of
'Plankinga'. Als nuchtere Groninger ging hij wat gereserveerd -
sommigen zagen dat als stijfheid -maar vriendelijk zijn gang. Dezelfde
kwaliteiten die in zijn werk waar te nemen zijn, namelijk systematiek
en schematisch denken, kwamen ook in zijn onderwijs tot uiting, wat, al
was hij een goed verteller, door zo'n aanpak een saaie indruk kon
wekken.&lt;/p&gt;
&lt;p&gt;Ondanks een beslist voornemen niet te trouwen trad hij ten slotte op
zevenenveertigjarige leeftijd in het huwelijk. Zijn ruim tien jaar
jongere vrouw was een dochter van de familie bij wie hij op kamers
woonde. In tegenstelling tot haar man had zij een open persoonlijkheid
en was actief betrokken bij het muziekleven in Arnhem, bijv. bij de
uitvoering van de Matth&amp;auml;us Passion. In 1944 moesten ook zij hun
huis verlaten voor evacuatie, maar de bibliotheek kon worden
ondergebracht in het nabije Huize Bronbeek en bleef daardoor
ongeschonden. Kampinga had echter ook een minder afstandelijke kant,
die zich uitte in zijn sterke gehechtheid aan alles wat Gronings was.
Zo bezocht hij altijd de Zuidlarense paardenmarkt. Ook ondernam hij
lange fietstochten met zijn vrouw om te genieten van planten- en
dierenleven. Vooral bomen hadden zijn voorkeur en hij verzorgde zelf de
eenden in de vijver achter zijn huis. De prachtige omgeving was een van
de redenen waarom hij in Arnhem was gebleven, zei hij. Op den duur
verschoof zijn politieke voorkeur van liberaal in conservatieve
richting, en de dood van de journalist van 
&lt;em&gt;De Telegraaf&lt;/em&gt;

Johan Luger beroerde hem zo, dat hij tot verbazing van zijn omgeving
een brief aan diens weduwe schreef. De laatste jaren hield hij zich,
ondanks zijn slechter wordende gezondheid, intensief met de klassieken
en Franse literatuur bezig.&lt;/p&gt;
&lt;p&gt;Kampinga's dissertatie is een pionierswerk op het terrein van de
geschiedenis van de Nederlandse geschiedschrijving. Hij was de eerste
die niet slechts &amp;eacute;&amp;eacute;n figuur besprak, maar zich een globaal
beeld trachtte te vormen van een langere periode. Voorafgegaan door een
lijst met gegevens betreffende meer dan zestig auteurs bracht hij een
analyse van hun visie op het nationale verleden, zoals die met name tot
uiting kwam in de groei van de zg. Bataafse mythe van het vroeg
zestiende-eeuwse begin tot ongeveer 1685. Al zijn sommige van zijn
opmerkingen omtrent het karakter van de humanistische
geschiedschrijving en aangaande de ontwikkeling van de historische
wetenschap in de zeventiende eeuw achterhaald, toch is zijn boek nog
steeds het enige beschikbare 'handboek' op dit gebied voor
Nederland.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 'Gijsbert Karel van Hogendorp
over Amerika', in 
&lt;em&gt;Tijdschrift voor geschiedenis 50&lt;/em&gt;

(1935) 36-54.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.O.G. Haitsma Mulier, 'Herman Kampinga 1887-1968. Enige
aantekeningen over leven en werk', in 
&lt;em&gt;Theoretische geschiedenis&lt;/em&gt;

8 (1981) 72-79.&lt;/p&gt;
&lt;p&gt;E.O.G. Haitsma Mulier&lt;/p&gt; 
&lt;dtml-var bwn_footer&gt;</text>
  </biography>
</biodes>

