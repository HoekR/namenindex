<biodes version="1.0">
  <fileDesc>
    <title>Mac Gillavry, Carolina Henriette (1904-1993)</title>
    <ref target="http://resources.huygens.knaw.nl/bwn1880-2000/lemmata/bwn5/mac_gillavry"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mac_gillavry</idno>
    <persName><name type="geslachtsnaam">Mac Gillavry</name>, Carolina Henriette</persName>
    <sex value="2"/>
    <event type="birth" when="1904"/>
    <event type="death" when="1993"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/MACGILLAVRY.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mac Gillavry, Carolina Henriette&lt;/strong&gt;, (bekend onder de naam &lt;b&gt;MacGillavry&lt;/b&gt;), scheikundige 
  (Amsterdam 22-1-1904 - Amsterdam 9-5-1993). Dochter van Donald Mac Gillavry, hersenchirurg, en Alida IJda
  Sophia Matthes, onderwijzeres.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/MACGILLAVRY.jpg' alt='afbeelding van Mac Gillavry, Carolina Henriette'&gt;Carolina MacGillavry - kortweg 'Mac' voor haar medewerkers
    en 'Lien' voor haar intimi - groeide op in een groot huis in
    Amsterdam-Zuid als tweede in een gezin met zes kinderen. Haar
    jeugd te midden van begaafde familieleden was stimulerend op
    verlerlei terreinen: de natuurwetenschappen, muziek en
    toneel. De vader was boekenverzamelaar en amateur-entomoloog;
    hij trachtte zijn kinderen voor de natuur te interesseren
    door ieder kind een eigen groep insecten toe te wijzen.
    MacGillavry identificeerde zich aldus met de 'mieren'.&lt;/p&gt;
&lt;p&gt;Na het Barlaeus-gymnasium te hebben doorlopen begon
    Carolina MacGillavry in 1921 met de studie scheikunde aan de
    Universiteit van Amsterdam. Als lid van de Amsterdamsche
    Vrouwelijke Studenten Vereeniging behoorde zij tot het
    progressieve dispuutgezelschap 'D.I.S.'. MacGillavry deed
    kandidaatsexamen in 1925, het jaar waarin de quantummechanica
    theoretisch 'geboren' werd, wat haar in hoge mate
    inspireerde. Dit bleek uit het feit dat zij al kort daarna,
    in 1928, voor haar doctoraalstudie een wel zeer actueel
    colloquium over quantummechanische berekeningen aan het
    waterstofmolecuul hield. Zij koos de voor vrouwen
    ongebruikelijke vaste-stofchemie, die bekend staat als een
    harde &amp;szlig;-studie. De daarbij benodigde hogere wiskunde
    trok haar waarschijnlijk eveneens aan, want daarin was zij
    buitengewoon begaafd. MacGillavry was v&amp;oacute;&amp;oacute;r en ook
    na haar doctoraalexamen, dat zij op 16 maart 1932 cum laude
    aflegde, assistent bij professor A. Smits op het Laboratorium
    voor Algemeene en Anorganische Chemie van de Universiteit van
    Amsterdam.&lt;/p&gt;
&lt;p&gt;In 1934 verlegde Carolina MacGillavry haar belangstelling
    naar de chemische kristallografie. Deze keuze werd in niet
    geringe mate bepaald door de aanwezigheid in Amsterdam van
    J.M. Bijvoet, sinds 1929 lector in dit nieuwe
    wetenschapsgebied. Deze was een pionier op het gebied van de
    r&amp;ouml;ntgenanalyse van vaste stoffen en wist zijn
    enthousiasme blijkbaar op MacGillavry over te dragen.
    Ongetwijfeld is Bijvoets erkenning van haar talent voor
    MacGillavry van groot belang geweest. Het
    dissertatieonderzoek 
    &lt;em&gt;R&amp;ouml;ntgendiffractie van Veelling-kristallen. De
    kristalstructuur van eenige diamminen&lt;/em&gt;

    , waarop zij op 27 januari 1937 cum laude bij prof. A.H.W.
    Aten promoveerde, deed zij bij Bijvoet. Na een kortstondig
    assistentschap in Leiden bij prof. A.E. van Arkel haalde
    Bijvoet MacGillavry terug naar Amsterdam. Zo werd zij in
    september 1937 assistente aan het Laboratorium voor
    Kristallographie, waar zij tot haar emeritaat zou
    blijven.&lt;/p&gt;
&lt;p&gt;Tot in 1939 werkte Carolina MacGillavry met Bijvoet samen;
    zij publiceerden in dat jaar drie gezaghebbende
    overzichtsartikelen over kristaldiffractie in het 
    &lt;em&gt;Nederlandsch Tijdschrift voor Natuurkunde&lt;/em&gt;

    (nrs. 15 t/m 18) en bovendien een artikel betreffende het
    zogeheten 'faseprobleem', een basisprobleem voor de
    r&amp;ouml;ntgenstructuuranalyse in het 
    &lt;em&gt;Chemisch Weekblad&lt;/em&gt;

    (nr. 36). Hierna kwam aan hun intensieve samenwerking een
    eind, doordat Bijvoet tot hoogleraar aan de Universiteit van
    Utrecht werd benoemd. Naderhand - bij haar emeritering in
    1972 - zou Bijvoet opmerken dat hij 'het gevoel [had gehad]
    dat de leerling haar leermeester in luttele jaren over het
    hoofd was gegroeid'. MacGillavry was - samen met Bijvoet en
    N.H. Kolkmeijer - medeauteur van het standaardwerk 
    &lt;em&gt;R&amp;ouml;ntgenanalyse van kristallen&lt;/em&gt;

    (2de dr.; 1948). In september 1941 werd zij conservatrice van
    het Laboratorium voor Kristallografie. Tijdens de Duitse
    bezetting werd zoveel mogelijk doorgewerkt. Ook bij
    MacGillavry kon toen een aantal 'illegale' onderzoekers zijn
    studie voortzetten. Per 1 januari 1947 werd zij tot lector in
    de kristallografie benoemd. In 1948 verschenen onder meer in
    internationale vakbladen artikelen over onderzoek aan
    organische stoffen. Ook op het oudere gebied van de
    anorganische chemie boekte zij in deze periode belangrijke
    successen.&lt;/p&gt;
&lt;p&gt;In 1947 presenteerden twee Amerikaanse kristallografen, D.
    Harker en J.S. Kasper, een nieuwe mathematische theorie op
    hun gebied. Tegelijkertijd - en onafhankelijk van deze
    onderzoekers - had ook Carolina MacGillavry zich met dit
    onderwerp beziggehouden, wat bleek uit de presentatie van
    haar werk aan de Amerikaanse universiteit van Ann Arbor
    tijdens een bijeenkomst van de Crystallographic Society of
    America in 1949. Internationaal gold zij om die reden als een
    van de wegbereiders van een nieuwe onderzoeksmethode,
    aangeduid als de 'Directe Methode'. Zij bezocht in 1947 het
    eerste Europese kristallografiecongres in Londen en werd het
    jaar daarop als enige vertegenwoordiger van Nederland naar de
    Verenigde Staten afgevaardigd voor het eerste congres van de
    International Union of Crystallography. MacGillavry knoopte
    daar nauwe betrekkingen aan met vooraanstaande onderzoekers;
    ook werkte zij in 1948/1949 enige tijd bij Ray Pepinsky in
    Auburn in de Amerikaanse staat Alabama. Daar deden de eerste
    computers hun intrede. In 1952 werden haar bijdragen over de
    Harker-Kasper rekenwijzen gepubliceerd in 
    &lt;em&gt;Computing methods and the phase problem in x-ray crystal
    analysis&lt;/em&gt;

    van Pepinsky.&lt;/p&gt;
&lt;p&gt;In 1948 was Carolina MacGillavry medeoprichter en eerste
    voorzitter van de Stichting voor Fundamenteel Onderzoek der
    Materie met R&amp;ouml;ntgen- &amp;amp; Elektronenstraling (FOMRE).
    Zeer eervol ook was haar benoeming tot redactielid van het
    derde deel van de serie 
    &lt;em&gt;International tables for x-ray crystallography&lt;/em&gt;

    . Dit standaardwerk - een van de meest geciteerde publicaties
    op kristallografisch gebied - zou in 1962 gereedkomen. In
    1950 reisde MacGillavry opnieuw naar de Verenigde Staten om
    de bijeenkomsten van de American Crystallographic Association
    bij te wonen. Bij de leiding van de Philips-onderneming had
    zij belangstelling weten te wekken voor haar onderzoek in
    verband met toepassingen op het gebied van de
    vaste-stoffysica.&lt;/p&gt;
&lt;p&gt;Carolina MacGillavry genoot nu nationaal en internationaal
    aanzien. In 1950 werd zij benoemd tot buitengewoon hoogleraar
    aan haar universiteit in de chemische kristallografie. In
    datzelfde jaar werd zij tot eerste vrouwelijk lid benoemd van
    de Koninklijke Nederlandse Akademie van Wetenschappen. In
    haar inaugurele rede, 
    &lt;em&gt;De kristallografie en haar beoefenaars&lt;/em&gt;

    , omschreef zij de kristallografie als een - ook voor vrouwen
    - aantrekkelijk vak, mede vanwege de benodigde
    'artisticiteit, lenigheid van geest en intu&amp;iuml;tie'. Het
    vak werd volgens MacGillavry beoefend in een kleine kring en
    niet in de gebruikelijke wanorde van de 'natuur-en
    scheikundige mannenlaboratoria'. De dagbladen besteedden
    uitgebreid aandacht aan deze 'vlotte' vrouwelijke
    hoogleraar.&lt;/p&gt;
&lt;p&gt;Het onderzoek van Carolina MacGillavry richtte zich daarna
    vooral op de structuur van vitamine A en andere voor de
    fysiologie van het visuele systeem belangrijke problemen. Het
    laboratorium vormde een internationaal centrum. Veel
    medewerkers vermeldden de ontspannen sfeer, als die van
    &amp;eacute;&amp;eacute;n grote werkfamilie. Er werden vriendschappen
    voor het leven gesloten, onder meer met Dame Kathleen
    Lonsdale, een vooraanstaande Britse kristallograaf. Er waren
    21 onderzoekers die bij MacGillavry - vanaf 1957 gewoon
    hoogleraar - promoveerden, van wie er verschillenden op haar
    voorspraak onderzoek in de Verenigde Staten verrichtten.&lt;/p&gt;
&lt;p&gt;Was de wetenschappelijke belangstelling van Carolina
    MacGillavry al zeer breed - haar onderzoek strekte zich uit
    over de anorganische chemie, de theoretische kristallografie
    en de organische chemie -, zij deed ook veel bestuurlijk
    werk. Van 1954 tot 1960 was zij lid van het Executive
    Committee van de International Union of Crystallography. Van
    1961 tot 1969 was zij secretaris-penningmeester van de
    afdeling Natuurkunde van de Koninklijke Nederlandse Akademie
    van Wetenschappen en tot 1974 algemeen secretaris van de
    Akademie. Duizenden brieven zijn aldus van haar handtekening
    voorzien. Van talrijke andere nationale en internationale
    besturen en commissies was MacGillavry oprichter of
    voorzitter, zelfs van een medisch-opvoedkundig bureau. 'Wat
    betreft de kristallografie gaapt tussen de z.g. zuivere
    wetenschap en haar maatschappelijke gevolgen een vrij brede
    kloof', vermeldde zij in 1972 in haar - niet gepubliceerde -
    afscheidscollege, 'Verantwoording' (p. 11). 'Wie mij kent,
    weet dat ik toch niet ben wat door sommige taal- en
    denkkundig weinig begaafden met het woord ''vakidioot''
    betiteld wordt, een contradictio in terminis' (ibidem,
    11).&lt;/p&gt;
&lt;p&gt;In 1959 ontmoette Carolina MacGillavry de graficus M.C.
    Escher. Zijn werk - regelmatige vlakvulling en allerlei
    spitsvondige, kleurige figuraties - vertoonde verwantschap
    met de symmetrieprincipes uit de kristallografie. MacGillavry
    verzocht Escher zijn lithografische werken te exposeren ter
    gelegenheid van het International Union of
    Crystallography-congres in Cambridge in 1960. In 1965 werd
    MacGillavry's boek 
    &lt;em&gt;Symmetry aspects of M.C. Escher's periodic drawings&lt;/em&gt;

    gepubliceerd. Mede hierdoor heeft Escher in de Verenigde
    Staten furore gemaakt. Het is merkwaardig dat MacGillavry
    juist door dit boek haar grootste bekendheid heeft
    gekregen.&lt;/p&gt;
&lt;p&gt;Op 1 mei 1972 ging Carolina MacGillavry met emeritaat. Op
    11 maart van dat jaar had zij onder grote belangstelling haar
    afscheidscollege 'Verantwoording' gegeven, waarin zij onder
    meer pleitte voor het zo vroeg mogelijk betrekken van
    studenten bij 'grensverleggend onderzoek'. Over zichzelf
    bleef zij bescheiden; zij had slechts 'hier en daar een
    kleine grenskorrektie, zoiets als Elten en Tudderen in 1945',
    uitgevoerd (p. 5).&lt;/p&gt;
&lt;p&gt;Hierna richtte Carolina MacGillavry zich op historische en
    artistieke aspecten van de kristallografie. Zij hield vele
    lezingen over symmetrie, met titels als: 'Spiegels',
    'Symmetry in the three kingdoms: animal, vegetable, mineral'
    en 'Through the looking glass'. Tot de bekendste behoort de
    tekst die zij uitsprak op het International Union of
    Crystallography-congres van 1975, getiteld 'Order and
    beauty'. In 1981 probeerde MacGillavry het raadsel van het
    kristal op de beroemde D&amp;uuml;rer-prent 'Melencolia I' op te
    lossen: 'The polyhedron in A. D&amp;uuml;rer's Melencolia I. An
    over 450 years old puzzle solved?'. In 1986 verschenen er nog
    twee artikelen over symmetrie-elementen in het werk van
    Escher: 'Hidden symmetry' (in: 
    &lt;em&gt;M.C. Escher: art and science&lt;/em&gt;

    . Onder red. van H.S.M. Coxeter [e.a.] (Amsterdam 1985)
    69-80) en 'The symmetry of M.C. Escher: ''impossible''
    images' (in: 
    &lt;em&gt;Computers &amp;amp; Mathematics with Applications&lt;/em&gt;

    12B (1986) 123-138).&lt;/p&gt;
&lt;p&gt;Carolina MacGillavry overleed op 89-jarige leeftijd. Zij
    ligt begraven in Utrecht, naast de keel-, neus- en oorarts
    J.H. Nieuwenhuijsen, die van 1968 tot 1982 haar levensgezel
    was. Het grootste gedeelte van haar nalatenschap werd
    geschonken aan de Koninklijke Nederlandse Akademie van
    Wetenschappen. Van de opbrengsten van dit 'MacGillavry-fonds'
    worden stipendia uitgekeerd aan jonge onderzoekers, die bij
    voorkeur uit ontwikkelingslanden afkomstig zijn en die ten
    gunste van die landen werken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Ongepubliceerde bibliografie: B. Koch, Publicaties. Dr.
    Carolina H. MacGillavry, hoogleraar Chemische
    kristallografie, 1950 - 1 mei - 1972 (Universiteit van
    Amsterdam 1989) [Te raadplegen in het Laboratorium voor
    Kristallografie van de Universiteit van Amsterdam]. Behalve
    de in de tekst genoemde publicaties o.a.: [samen met J.M.
    Bijvoet,] 'Is het mogelijk een structuurmodel van een kristal
    af te leiden louter uit de afbuigingsverschijnselen der
    R&amp;ouml;ntgengolven?', in 
    &lt;em&gt;Chemisch Weekblad&lt;/em&gt;

    36 (1939) 330-332; 'Diffraction of convergent electron
    beams', in 
    &lt;em&gt;Nature. A weekly illustrated journal of science&lt;/em&gt;

    (1940) nr. 145, 189-190; [samen met E.M. Bruins,] 'On the
    Patterson Transforms of fibre diagrams, in 
    &lt;em&gt;Acta Crystallographica&lt;/em&gt;

    1 (1948) 156-158; 'Structuur van glas', in 
    &lt;em&gt;Nederlands Tijdschrift voor Natuurkunde&lt;/em&gt;

    14 (1948) 129-142; 'Het structuurprobleem van vitamine A', in
    
    &lt;em&gt;Koninklijke Nederlandse Akademie van
    Wetenschappen-verslag&lt;/em&gt;

    41, nr.1 (1952) 19-20; 'Phasenonderzoek door diffractie', in 
    &lt;em&gt;Chemisch Weekblad&lt;/em&gt;

    51 (1955) 431-437; 'Crystallographic studies on some
    ''coenzymes Q'' ', in 
    &lt;em&gt;Proceedings Koninklijke Nederlandse Akademie van
    Wetenschappen&lt;/em&gt;

    B (1959) 236-267; 'Nobelprijs chemie 1964: Dorothy Crowfoot
    Hodgkin', in 
    &lt;em&gt;Chemisch Weekblad&lt;/em&gt;

    61 (1965) 269-270; 'Wegen en omwegen in de
    kristalstructuur-bepaling', in 
    &lt;em&gt;Verslag Koninklijke Nederlandse Akademie van
    Wetenschappen, Afd. Natuurkunde&lt;/em&gt;

    (1972).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Aafje
  Looijenga-Vos, in 
  &lt;em&gt;Levensberichten en herdenkingen van de Koninklijke
  Nederlandse Akademie van Wetenschappen, 1993&lt;/em&gt;

  (Amsterdam 1994) 53-59 en door Philip Coppens, in 
  &lt;em&gt;Acta Crystallographica&lt;/em&gt;

  (1994) A50, 7-8: Maureen M. Julian, 'Women in crystallography',
  in 
  &lt;em&gt;Women of science. Righting the record&lt;/em&gt;

  . Onder red. van G. Kass-Simon en Patricia Farnes (Bloomington
  1990) 335-377; Caroline H. MacGillavry, 'Chemische
  kristallografie vroeger, nu en straks', in H. Gerding [e.a.], 
  &lt;em&gt;Werken aan scheikunde. 24 memoires van hen die de
  Nederlandse Chemie deze eeuw groot hebben gemaakt&lt;/em&gt;

  (Delft 1993) 39-63; Marjan Bruinvels-Bakker en Annemarie de
  Knecht-van Eekelen, 'Carolina H. MacGillavry: eerste vrouw in
  de Koninklijke Nederlandse Akademie van Wetenschappen. Over de
  schoonheid van kristallen, vrouwelijke intu&amp;iuml;tie en
  lenigheid van geest', in 
  &lt;em&gt;Gewina. Tijdschrift voor de Geschiedenis der Geneeskunde,
  Natuurwetenschappen, Wiskunde en Techniek&lt;/em&gt;

  20 (1997) 309-331; Wim Hazeu, 
  &lt;em&gt;M.C. Escher. Een biografie&lt;/em&gt;

  (Amsterdam 1998); Greta Noordenbos, 
  &lt;em&gt;Vrouwen in de Academies van Wetenschappen: van uitsluiting
  tot uitzondering&lt;/em&gt;

  (Zutphen 2000) 166-170.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Levensberichten en herdenkingen [van de] Koninklijke Nederlandse Akademie van Wetenschappen 1993&lt;/i&gt; (Amsterdam 1994) 53. &lt;/p&gt;






&lt;p&gt;M.Th. Bruinvels-Bakker&lt;/p&gt; 
&lt;dtml-var bwn_footer&gt;</text>
  </biography>
</biodes>

