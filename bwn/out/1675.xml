<biodes version="1.0">
  <fileDesc>
    <title>Six, jhr. Pieter Jacob (1895-1986)</title>
    <ref target="http://resources.huygens.knaw.nl/bwn1880-2000/lemmata/bwn3/six"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">six</idno>
    <persName><name type="geslachtsnaam">Six</name>, jhr. Pieter Jacob</persName>
    <sex value="1"/>
    <event type="birth" when="1895"/>
    <event type="death" when="1986"/>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SIXPJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Six, jhr. Pieter Jacob&lt;/strong&gt;, verzetsstrijder (Amsterdam 5-4-1895 - 's-Graveland 27-4-1986).

  Zoon van jhr. Jan Six, archeoloog en kunsthistoricus, en
  Hieronijma Maria Antonia Fortuna Bosch Reitz.
  
&lt;img src=&amp;quot;images/SIXPJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Six, jhr. Pieter Jacob&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Six, afkomstig uit een Amsterdams patricisch geslacht,
    groeide op in een kunstminnende omgeving. Hij bezocht het
    Barlaeus-gymnasium in Amsterdam. Na de afkondiging van de
    mobilisatie in 1914 meldde hij zich als vrijwilliger bij het
    Wapen der Cavalerie. Op 8 juli 1916 werd hij benoemd tot
    reserve-tweede luitenant. In 1918 gedetacheerd in Zuid-Limburg,
    raakte hij nauw betrokken bij de internering van de Duitse
    kroonprins Wilhelm (1882-1951), die op 11 november 1918 de
    Nederlandse grens overschreden had. Met een sectie wielrijders
    begeleidde hij hem van de grens naar Maastricht. Na zijn
    demobilisatie volgden kantoorwerkzaamheden: eerst korte tijd
    bij een cargadoorskantoor in Amsterdam, spoedig daarna als
    secretaris van de Nederlands-Italiaanse Kamer van Koophandel en
    van de Nederlands-Amerikaanse Kamer van Koophandel. Naast dit
    dagelijkse werk beoefende Six de ruitersport, daarmee binnen de
    hippische wereld tal van vrienden verwervend. Door vriendschap
    met de Nederlandse vliegtuigontwerper ir. A.G. von Baumhauer
    trok ook de vliegsport zijn belangstelling - van 1928 tot 1930
    werd hij zelfs invlieger van de eerste Nederlandse helicopter.
    Ook op kunstgebied was hij belangstellend actief. Veel zorg kon
    hij besteden aan het beheer van de beroemde kunstcollectie-Six,
    die was ondergebracht in zijn woning Amstel 218 in Amsterdam,
    en het was aan zijn initiatief te danken dat de glazenier Joep
    Nicolas de opdracht kreeg voor het maken van het
    gebrandschilderde raam gewijd aan Hugo de Groot dat werd
    aangebracht in de Nieuwe Kerk in Delft.&lt;/p&gt;
&lt;p&gt;Tijdens de meidagen van 1940 bevond Six zich als
    reserve-ritmeester met zijn eskadron op de Noord-Veluwe,
    vanwaar hij de terugtocht meemaakte naar de Vesting Holland.
    Hij kreeg niet de gelegenheid aan feitelijke
    gevechtshandelingen deel te nemen. Na zijn demobilisatie
    verdeelde hij zijn tijd tussen het beheer van de kunstcollectie
    in Amsterdam en het familiegoed 'Jagtlust' in 's-Graveland bij
    Hilversum, waar hij zich aan de landbouw wijdde. In de zomer
    van 1941 werd Six benaderd door luitenant-kolonel van de
    Koninklijke Marechaussee P.M.R. Versteegh, chef-staf van de
    verzetsorganisatie de Ordedienst (OD), met het verzoek of hij
    daarin een functie wilde bekleden. Deze OD was in oorsprong een
    van de illegale organisaties van Nederlandse ex-militairen die
    reeds vroeg na mei 1940 waren ontstaan en zich in het bijzonder
    tot doel stelden zich voor te bereiden op de bevrijding van
    Nederland, waarbij met het vertrek van de bezetter de orde
    gehandhaafd en eventueel strijd geleverd zou worden tegen de
    terugtrekkende Duitse troepen. Door vroege arrestaties in de
    leiding werd de organisatie, die inmiddels vele kleinere
    ex-militaire illegale organisaties in zich opgenomen had, zwaar
    getroffen en in de zomer van 1941 was de OD nog in het stadium
    van voorzichtige (meest nog ongewapende) opbouw. Six ging op
    Versteeghs verzoek in en werd chef-staf van het Gewest
    Amsterdam van de OD.&lt;/p&gt;
&lt;p&gt;Toen de Sicherheits Dienst (SD) in 1941 en 1942 vrijwel de
    gehele top van de OD oprolde en Versteegh en diens opvolgers
    uitschakelde, zag Six zich voor de noodzaak gesteld om in
    augustus 1942 chef-staf van de zwaar gehavende organisatie te
    worden. In feite werd hij hiermee de leider van de OD, omdat de
    commandant, luitenant-generaal b.d. W. R&amp;ouml;ell, zich in
    Duitse gevangenschap bevond. Hoewel de Duitse bezetter, die in
    de OD een gevaarlijke tegenstander zag, een felle jacht op deze
    organisatie maakte, slaagde Six erin de OD uit te breiden tot
    een effici&amp;euml;nt werkend geheel. Zijn schuiladres werd het
    huis van de weduwe van Von Bamhauer in de Van Eeghenstraat 177.
    Vanuit zijn geheime hoofdkwartier in de Amsterdamse Koepelkerk
    (25 maart 1943 - 5 mei 1945) onderhield hij contacten met de
    Nederlandse regering in Londen. Met H.M. van Randwijk,
    hoofdredacteur van het illegale 
    &lt;em&gt;Vrij Nederland,&lt;/em&gt;

    kwam hij in conflict naar aanleiding van diens berichtgeving
    naar Londen, die naar Six' mening de OD in een onjuist daglicht
    stelde. Men heeft wel beweerd dat dit conflict in feite was
    ontstaan door politieke tegenstellingen. Six streefde echter
    geen politieke doelstellingen na. Wat hem voor ogen stond was
    de opbouw van een illegale organisatie ten dienste van de
    regering in Londen en ter bestrijding van de bezetter. Het ging
    hem om het herstel en het behoud van de democratie zoals de
    wettige regering die voorstond. Door de sfeer waarbinnen
    illegale organisaties moesten opereren ontstonden gemakkelijk
    misverstanden en wrijvingen. Daarin ligt de verklaring van het
    conflict. Hij onderhield goede betrekkingen met het College van
    Vertrouwensmannen, waarvan de leden op 2 augustus 1944 door
    koningin Wilhelmina waren aangewezen. Van belang waren zijn
    bemoeienissen met de bundeling van het verzet. Bij dit alles
    dient men te bedenken dat Six, uit veiligheidsoverwegingen,
    steeds werkte met schuilnamen of tussenpersonen, zodat zijn
    ware identiteit slechts bij zeer weinigen bekend was.&lt;/p&gt;
&lt;p&gt;Toen op aandringen vanuit Londen ten slotte de in bezet
    Nederland aanwezige gewapende verzetsgroepen binnen de ene
    organisatie van de zogenaamde Binnenlandse Strijdkrachten (BS)
    werden gebracht, viel te verwachten dat juist de
    militair-geori&amp;euml;nteerde gerichtheid van de OD daarin een
    belangrijke, soms overwegende rol ging spelen. De
    reserve-kolonel H. Koot werd in september 1944 commandant van
    de BS, en de uit de OD afkomstige ex-militairen J.J.F.
    Borghouts, schuilnaam Peter Zuid, en Six werden beiden
    ondercommandant. In deze belangrijke positie werkte Six er ten
    volle aan mee dat deze BS volgens militair-hi&amp;euml;rarchische
    orde werd georganiseerd, binnenkomende wapens werden verdeeld
    en de bevelvoering nauwkeurig vastgesteld. Hij zou ook degene
    zijn die namens de BS samen met de consul-generaal van Finland,
    A.J.Th. van der Vlugt, op 12 en 13 april 1945 besprekingen
    voerde met de Duitse rijkscommissaris A. Seyss-Inquart, waarvan
    het doel was een einde te maken aan verdere executies en
    vernielingen.&lt;/p&gt;
&lt;p&gt;Na de bevrijding werd Six, inmiddels bevorderd tot
    reserve-kolonel der Cavalerie, souschef van de staf van het
    Militair Gezag, in welke kwaliteit hij samenwerkte met
    luitenant-generaal H.J. Kruls. In deze functie was hij belast
    met de afwikkeling van de BS. Hij had een aandeel in de
    organisatie van de inhuldigingsplechtigheden van koningin
    Juliana in 1948. In het naoorlogse Nederland vervulde hij
    bovendien bestuursfuncties bij verenigingen en organisaties
    zoals de Vereniging Officieren Cavalerie, het Nationaal
    Instituut Steun Wettig Gezag, de Stichting 'Door de Eeuwen
    Trouw' en oud-strijdersorganisaties.&lt;/p&gt;
&lt;p&gt;Na de oorlog bestond bij diverse groeperingen de idee dat de
    OD een zeer behoudende organisatie was, die haar stempel op de
    nieuwe tijd had proberen te drukken. Six zelf heeft echter de
    OD onmiddellijk na de bevrijding opgeheven, omdat er toen geen
    taak meer was. Wat betreft zijn politieke opvattingen stond hij
    rechts van het midden, maar een politieke rol heeft hij nimmer
    willen spelen. Als erkenning van zijn daden van moed, beleid en
    trouw werd hij in 1948 benoemd tot Ridder der 4e klasse der
    Militaire Willemsorde en ontving hij hoge Amerikaanse en Britse
    dapperheidsonderscheidingen. In 1987 werd zijn naam gegeven aan
    een kazerne in Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.J. van Ojen jr.. 
  &lt;em&gt;De Binnenlandse Strijdkrachten&lt;/em&gt;

  ('s-Gravenhage, 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1974-1982. dl. 5-10); G.J. van Ojen jr., 
  &lt;em&gt;Leven en werken van Henri Koot (1883-1959)&lt;/em&gt;

  ('s-Gravenhage, 1978); C.M. Schulten, 
  &lt;em&gt;Jhr. P.J. Six RMWO (1895-1986), Amsterdammer en
  verzetsstrijder&lt;/em&gt;

  (Nijmegen, 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Nederland&#146;s Adelsboek&lt;/em&gt; 63 (1970) (&#146;s-Gravenhage 1970) afbeelding tegenover pagina 287.&lt;/p&gt;






&lt;p&gt;C.M. Schulten&lt;/p&gt; 
&lt;dtml-var bwn_footer&gt;</text>
  </biography>
</biodes>

