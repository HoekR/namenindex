<biodes version="1.0">
  <fileDesc>
    <title>Tillema, Hendrik Freerk (1870-1952)</title>
    <ref target="http://resources.huygens.knaw.nl/bwn1880-2000/lemmata/bwn5/tillema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tillema</idno>
    <persName><name type="geslachtsnaam">Tillema</name>, Hendrik Freerk</persName>
    <sex value="1"/>
    <event type="birth" when="1870"/>
    <event type="death" when="1952"/>
    <state type="occupation">ondernemer</state>
    <state type="occupation">sociaal hervormer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/tillema.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tillema, Hendrik Freerk&lt;/strong&gt;, ondernemer en filantroop (Echten (Fr.) 5-7-1870 - Bloemendaal (N.H.) 26-11-1952). 
Zoon van Sikke Tillema, hoofdonderwijzer, en Jantje [Arends]
  Kluitenberg. Gehuwd op 6-12-1901 met Anna Sophia Weehuizen
  (1878-1962), onderwijzeres. Uit dit huwelijk werden 2 zoons en 1
  dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/tillema.jpg' alt='afbeelding van Tillema, Hendrik Freerk'&gt;Hendrik Tillema groeide op aan de zuidoever van het
    Tjeukemeer, als zoon van een dorpsonderwijzer. Hij zat eerst
    bij zijn vader in de klas en bezocht vervolgens de Franse
    school in Drachten. Daarna kwam hij in huis bij familie in
    Heerenveen, de plaats waar hij de driejarige HBS doorliep. Toen
    de overheid vanwege een tekort aan doktoren en apothekers de
    toelatingseisen tijdelijk verlichtte, kon Hendrik in 1889, een
    jaar na zijn eindexamen, farmacie gaan studeren aan de
    Rijksuniversiteit te Leiden. Twee jaar later liet hij zich
    overschrijven naar Groningen, waar hij in juli 1894 slaagde
    voor het apothekersexamen. Enige tijd werkte Hendrik in een
    apotheek te Bolsward, maar toen lokte de verte, en in 1896
    vertrok hij naar Java.&lt;/p&gt;
&lt;p&gt;Tillema vestigde zich in Semarang, waar hij in dienst was
    getreden bij de Samarangsche-Apotheek. In 1899 kon hij deze
    overnemen, zodat hij zich op nog geen dertigjarige leeftijd
    enige eigenaar en hoofd van dit bedrijf mocht noemen. De
    apothekerij omvatte tevens een bescheiden fabriekje voor de
    aanmaak van mineraalwater. Hij besloot zijn aandacht vooral op
    deze bottelarij te richten. Tillema maakte er een hypermoderne
    onderneming van, steeds experimenterend om zijn
    koolzuurhoudende dranken, waaraan hij de merknaam 'Hygeia' gaf,
    te verbeteren. Als eerste in Nederlands-Indi&amp;euml; liet hij een
    fabriekshal van gewapend beton bouwen, waar de arbeiders aan
    een lopende band werkzaamheden verrichtten, en om de afzet van
    zijn 'gazeuse lemonades' en 'minerale tafelwaters' te vergroten
    paste hij Amerikaanse productieprocessen en Franse
    reclamemethoden toe. Het succes bleef niet uit: in 1901
    bereikte Tillema reeds een omzet van een half miljoen flessen
    per jaar. 'Hygeia' bracht hem fortuin: in 1910 werd hij tot lid
    van de gemeenteraad van Semarang gekozen.&lt;/p&gt;
&lt;p&gt;Onder de indruk van de cholera-epidemie van 1910 publiceerde
    Tillema een jaar later 
    &lt;em&gt;Riooliana&lt;/em&gt;

    , een boekje ge&amp;iuml;llustreerd met enkele foto's, waarin hij
    betoogde dat de aanleg van een goede riolering weliswaar duur
    was, maar onmisbaar voor de bestrijding van infectieziekten. De
    hierin afgebeelde Javaanse jongen, gehurkt boven een primitieve
    latrine, sprak in dit opzicht boekdelen. Twee jaar later
    verscheen een tweede, groter werk over de woonomstandigheden in
    Semarang: 
    &lt;em&gt;Van wonen en bewonen, van bouwen, huis en erf&lt;/em&gt;

    . Deze 150 bladzijden tellende pioniersstudie werd door hem op
    eigen kosten gedrukt en toegezonden aan invloedrijke
    bestuurders en ambtenaren in Indi&amp;euml;.&lt;/p&gt;
&lt;p&gt;Na al in de zomer van 1911 te hebben bedankt voor de
    gemeenteraad besloot Tillema dat najaar toch weer mee te doen
    aan de verkiezingen. 'Weg met de malaria! Daarom stemt op
    Tillema!', luidde een van zijn verkiezingsleuzen. In oktober
    1912 nam hij opnieuw zitting in de gemeenteraad, waarvan hij
    twee jaar lang lid zou blijven. Tillema - een grote,
    forsgebouwde man met blauwe ogen en grijsblond haar (Koch, 85)
    - was ook hier, ondanks al zijn gemeenschapszin, steeds een
    eenling. Zijn politiek-maatschappelijke opvattingen waren
    overigens radicaal noch revolutionair. Hij moet ervan overtuigd
    zijn geweest dat het koloniale bewind, mede door zijn
    inspanning, van binnenuit zou worden hervormd. 'Een soort van
    hygi&amp;euml;nische Multatuli die tijdgenooten een akte van
    beschuldiging voor de voeten werpt', is Tillema daarom weleens
    genoemd. Inderdaad kregen enkele drukbevolkte stadskampongs een
    waterleiding, met openbare kranen.&lt;/p&gt;
&lt;p&gt;Intussen had Tillema het succes van zijn onderneming verder
    vergroot. In 1914 verkocht hij het bedrijf en repatrieerde hij
    voor de scholing van zijn kinderen. Volgens de
    familieoverlevering bezat hij bij aankomst in Nederland een
    half miljoen gulden. Hiervan zette hij voor elk van zijn drie
    kinderen een ton weg, van een ton wilde hij gaan rentenieren,
    en de resterende ? 100.000 zou hij aan propaganda voor betere
    volksgezondheidszorg in Indi&amp;euml; besteden. Tillema vestigde
    zich eerst in Paterswolde, later in Groningen. Hier werkte hij
    op verzoek van het in 1915 te houden Internationale
    Woningcongres aan een rapport over de situatie in de Oost. Door
    het uitbreken van de Eerste Wereldoorlog ging de conferentie
    niet door, maar dit verhinderde Tillema niet verder te werken
    aan zijn documentatie. Het resultaat van zijn inspanningen
    verscheen tussen 1915 en 1923 als een groot formaat zesdelig
    werk met als titel 
    &lt;em&gt;Kromoblanda&lt;/em&gt;

    , wat (het samengaan van) bruin en blank betekent. Het bevat
    veel statistisch materiaal en is ge&amp;iuml;llustreerd met
    honderden ingekleefde zwart-wit foto's. Tillema liet de zes
    delen - in zeven banden, ruim 2100 grote bladzijden - opnieuw
    op eigen kosten drukken en gratis toezenden aan leden van de
    uitvoerende en wetgevende macht en aan andere betrokkenen zowel
    in Nederland als in Nederlands-Indi&amp;euml;. Het heeft hem
    tienduizenden guldens gekost: 'geld in Indi&amp;euml; verdiend en
    op deze manier weer besteed voor dat land en de daar wonende
    mensen' (Keuning, 475).&lt;/p&gt;
&lt;p&gt;Begin 1923 verhuisde Tillema met zijn gezin van Groningen
    naar de duinen bij Bloemendaal, waar men de bescheiden villa
    'Semarang' betrok. Nadat 
    &lt;em&gt;Kromoblanda&lt;/em&gt;

    was voltooid, keerde hij in 1924/1925 naar Indi&amp;euml; terug en
    bereisde hij de gehele archipel, van Sumatra tot Nieuw-Guinea.
    Hij publiceerde hierover in 1926 - nogmaals op eigen kosten -
    een reisverslag, 
    &lt;em&gt;Zonder Tropen - Geen Europa!&lt;/em&gt;

    , met ruim driehonderd zelfgemaakte foto's. Tillema wilde met
    dit boek aanschouwelijk maken dat de westerse mens voor zijn
    comfort en luxe in belangrijke mate afhankelijk was van
    arbeiders en grondstoffen uit de tropen. Indien men dit in
    Europa maar wilde beseffen, zo meende hij, zou een ingeboren
    rechtvaardigheidsgevoel er wel voor zorgen dat een deel van die
    welvaart werd doorgegeven aan de bewoners van de tropen.&lt;/p&gt;
&lt;p&gt;Tillema was de enige in Nederland - en waarschijnlijk ook
    daarbuiten - die zijn kritische kijk op de koloniale wereld
    heeft vastgelegd in een omvangrijk fotoarchief. Zijn fortuin
    stelde hem in staat op ruime schaal gebruik te maken van het
    vrij nieuwe en kostbare medium van de fotografie. Inhoudelijk
    heeft hij, vanuit zijn onafhankelijke positie, het aantal
    thema's in de Indische fotografie aanzienlijk uitgebreid. De
    gangbare romantisch-esthetische kijk op de koloniale tijd als
    'tempo doeloe' werd door Tillema welbewust aangevuld met
    documentaire foto's van de 'orang ketjil' (: de gewone man).
    Daarbij maakte hij graag gebruik van beeldcontrasten: naast de
    afbeeldingen van statige koloniale huizen, plaatste hij
    bijvoorbeeld reeksen armoedige inheemse hutten.&lt;/p&gt;
&lt;p&gt;
  &lt;em&gt;Zonder Tropen - Geen Europa!&lt;/em&gt;

    was Tillema's laatste grote publicatie, waarmee hij de
    onverschilligheid in Nederland voor de sociale misstanden in
    Indi&amp;euml; trachtte te doorbreken. Hierna ging hij zich meer
    richten op algemene voorlichting over de archipel en zijn
    bevolking. In 1927/1928 maakte Tillema een tweede grote reis in
    Indi&amp;euml;, waarbij hij in het zuidoosten van Borneo de
    Baritorivier opvoer. Over deze tocht deed hij verslag in
    verschillende tijdschriftartikelen en in een film, 
    &lt;em&gt;Langs Borneo's breede stromen&lt;/em&gt;

    . Drie jaar later, in 1931/1932, maakte Tillema - die inmiddels
    de zestig was gepasseerd - zijn derde Indische reis. Ditmaal
    trok hij door Centraal-Borneo, als filmer en etnograaf van de
    Dajaks. De reis vormde het hoogtepunt in zijn rijke leven. Van
    alle plaatsen die hij had bezocht, waren de binnenlanden van
    Borneo het minst be&amp;iuml;nvloed door de westerlingen. Al kon
    hij de Dajaks niet voor de toekomst behoeden, hij wilde ervoor
    zorgen dat hun verleden op film en foto behouden werd. Na de
    eigenhandige montage vond in 1933 de eerste vertoning plaats
    van 
    &lt;em&gt;Naar Apo-Kajan&lt;/em&gt;

    , de 68 minuten durende film zonder geluid die Tillema van zijn
    tweede Borneoreis had gemaakt. Na bijna een jaar rust begon hij
    met zijn oude zelfvertrouwen de reis te beschrijven. Het
    resultaat verscheen in 1938: 
    &lt;em&gt;Apo-Kajan. Een filmreis naar en door Centraal-Borneo&lt;/em&gt;

    , een boek ge&amp;iuml;llustreerd met 336 foto's.&lt;/p&gt;
&lt;p&gt;Ook anderszins bleef Tillema kennis over
    Nederlands-Indi&amp;euml; voor een algemeen publiek verspreiden.
    Bij ruim tweehonderd afbeeldingen uit zijn omvangrijke
    fotoarchief schreef hij tussen 1937 en 1941 zogeheten 'praatjes
    bij plaatjes', waarvan hij de kopij en de drukclich&amp;eacute;'s
    gratis ter beschikking stelde van uitgevers. Op het hoogtepunt
    verscheen zijn wekelijkse rubriek 'Ons Indisch hoekje' in 46
    provinciale kranten en blaadjes. Tillema's bijdragen werden
    vanaf 1939 onder de titel 
    &lt;em&gt;Ons Indisch boekje&lt;/em&gt;

    gebundeld. In 1941, na het verschijnen van het derde deeltje,
    kwam hieraan een einde, toen de Duitse bezetter verwijzingen
    naar het toen nog vrije Nederlands-Indi&amp;euml; onderdrukte.&lt;/p&gt;
&lt;p&gt;In 1938 legateerde Tillema zijn bibliotheek en archief -
    waaronder 5000 zelfgemaakte foto's met negatief en 6000 foto's
    van anderen zonder negatief - aan het Rijksmuseum voor
    Volkenkunde in Leiden. Op 9 november 1940 ontving hij wat hij
    zelf zag als zijn lauwerkrans: een eredoctoraat in de
    geneeskunde van de Rijksuniversiteit te Groningen 'voor zijn
    inzet voor betere hygi&amp;euml;nische woonomstandigheden in
    Nederlandsch Oost-Indi&amp;euml;'.&lt;/p&gt;
&lt;p&gt;Begin 1943 werden de bewoners van de huizen in de
    Bloemendaalse duinen door de Duitsers gedwongen te evacueren.
    Tot 1945 woonde het echtpaar daarom in bij een zoon, een
    oogarts in Eindhoven. Na de bevrijding van Noord-Nederland
    keerden Tillema en zijn vrouw naar hun Bloemendaalse villa
    terug. Daar overleed hij ruim zeven jaar later tijdens zijn
    gebruikelijke middagslaapje.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-H.F. Tillema in het Rijksmuseum voor
  Volkenkunde in Leiden. Hierin bevinden zich o.a. typoscripten van
  Tillema's autobiografische aantekeningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Een overzicht van Tillema's boeken, brochures en films in de
    onder L genoemde publicatie van Vanvugt, 164. Een overzicht van
    Tillema's artikelen over de Dajaks op Borneo in de onder L
    genoemde publicatie van King, 24-26.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Johan Koning,] 'H.F. Tillema', in 
  &lt;em&gt;De Hollandsche Revue&lt;/em&gt;

  26 (1921) 873-886; Noto Soeroto, 'H.F. Tillema', in 
  &lt;em&gt;Nederlandsch-Indi&amp;euml;. Oud&amp;amp;Nieuw&lt;/em&gt;

  6 (1921/1922) 354-358; J. Koning, 'H.F. Tillema en het
  bevolkingsvraagstuk in Indonesi&amp;euml;', in 
  &lt;em&gt;'Indi&amp;euml;'. Ge&amp;iuml;llustreerd tijdschrift voor Nederland en
  koloni&amp;euml;n&lt;/em&gt;

  8 (1924/1925) 40-45; H.G. Cannegieter, 'H.F. Tillema', in 
  &lt;em&gt;Morks-Magazijn&lt;/em&gt;

  29 (1927) I, 281-288; 'H.F. Tillema. De propagandist voor onzen
  plicht tot belangstelling in Indische zaken', in 
  &lt;em&gt;Eigen Haard&lt;/em&gt;

  62 (1936) 546-549; J. Keuning, 'Dr. H.F. Tillema, zijn streven en
  werk', in 
  &lt;em&gt;Indonesi&amp;euml;&lt;/em&gt;

  6 (1952/1953) 472-477; D.M.G. Koch, 'Dr. H.F. Tillema', in idem, 
  &lt;em&gt;Batig slot. Figuren uit het oude Indi&amp;euml;&lt;/em&gt;

  (Amsterdam 1960) 80-86; 'Editor's introduction', in 
  &lt;em&gt;H.F. Tillema. A journey among the peoples of Central Borneo in
  word and picture&lt;/em&gt;

  . Onder red. van Victor T. King [Engelse vert. van 
  &lt;em&gt;Apo-Kajan. Een filmreis naar en door Centraal-Borneo&lt;/em&gt;

  ] (Oxford [etc.] 1989) 1-23; Ewald Vanvugt, 
  &lt;em&gt;Een propagandist van het zuiverste water. H.F. Tillema
  (1870-1952) en de fotografie van tempo doeloe&lt;/em&gt;

  (Amsterdam 1993).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  H.F. Tillema. 
  &lt;em&gt;A journey among the peoples of Central Borneo in word and
  picture&lt;/em&gt;

  . Onder red. van Victor T. King (Oxford [etc.] 1989) 10 [Tillema
  in 1930].&lt;/p&gt;
&lt;p&gt;E. Vanvugt&lt;/p&gt; 
&lt;dtml-var bwn_footer&gt;</text>
  </biography>
</biodes>

