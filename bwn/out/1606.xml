<biodes version="1.0">
  <fileDesc>
    <title>Savornin Lohman, jhr. Witius Hendrik de (1864-1932)</title>
    <ref target="http://resources.huygens.knaw.nl/bwn1880-2000/lemmata/bwn1/savorinwh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">savorinwh</idno>
    <persName><name type="geslachtsnaam">Savornin Lohman</name>, jhr. Witius Hendrik de</persName>
    <sex value="1"/>
    <event type="birth" when="1864"/>
    <event type="death" when="1932"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SAVORNINWH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Savornin Lohman, jhr. Witius Hendrik de&lt;/strong&gt;, jurist (Appingedam 1-3-1864 - 's-Gravenhage 15-7-1932). Zoon van jhr. Alexander Frederik de Savornin Lohman, politicus, en
Joanna Catharina Ermerins. Gehuwd op 12-9-1889 met Emelia Pauline Hovy.
Uit dit huwelijk werden 4 zoons en 9 dochters geboren.

&lt;img src=&amp;quot;images/SAVORNINWH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Savornin Lohman, jhr. Witius Hendrik de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;In 's-Hertogenbosch volgde hij de lagere school en het
gymnasium. Na zijn eindexamen in 1882 liet hij zich inschrijven in de
faculteit rechten van de Vrije Universiteit. Hij sloot zijn studie af
met een promotie in de rechtswetenschap in 1888. Zijn proefschrift
luidde 
&lt;em&gt;De kerkgebouwen van de Gereformeerde (Hervormde) Kerk in
Nederland&lt;/em&gt;

(Amsterdam, 1888). Het volgend jaar werd hij benoemd tot
adjunct-commies bij het departement van Binnenlandse Zaken en reeds het
jaar daarop tot buitengewoon hoogleraar in de rechtsgeleerdheid aan de
Vrije Universiteit te Amsterdam. Zijn intreerede 
&lt;em&gt;De verhouding tusschen het recht, den staat en de overheid&lt;/em&gt;

(Amsterdam, 1890) getuigde van een vooral bij zijn leeftijd ongewone
eruditie ook buiten het terrein van het recht en van zijn grote gave
van treffende, heldere en evenwichtige expositie. Op 22 november 1895
werd hij benoemd tot rechter in de arrondissementsrechtbank te
's-Gravenhage. In 1901 plaatste de Tweede Kamer hem, buiten de
aanbeveling van de Hoge Raad om, op de voordracht voor benoeming in dit
college en op 21 december werd hij benoemd. De politieke verhoudingen
waren hierop zeker niet zonder invloed geweest, maar reeds bij zijn
installatie getuigde de president, de eminente jurist F.B. Coninck
Liefsting, dat slechts zijn jeugdige leeftijd en geringe
anci&amp;euml;nniteit als reden moest worden gezien waarom de Raad hem niet
had aanbevolen. De vroege benoeming bracht mee dat hij ongewoon lang
deel heeft uitgemaakt van het presidium van de Hoge Raad, sedert 1912
als vice-president en sedert 1914 als president. Met 1 januari 1931
werd hem op verzoek eervol ontslag verleend. Ondanks de drukke aan zijn
ambten verbonden bezigheden is Lohman vrij veel blijven publiceren.
Zijn geschrift 
&lt;em&gt;Van huwelijk en echtscheiding&lt;/em&gt;

('s-Gravenhage, 1913) is misschien het meest karakteristiek voor de
persoonlijkheid van de schrijver: nuchter, praktisch, bescheiden,
zonder zwaarwichtigheid, maar tegen de achtergrond van een onwrikbare
reformatorische overtuiging. Waar die overtuiging zich daartegen niet
verzet, toont Lohman zich alleszins openstaand voor de bezwaren van het
geldende recht. Typerend is voor deze hoge magistraat met zijn solide
en uitgebreide kennis, zijn hoffelijke, tegelijk eenvoudig en
stijlvolle wijze van optreden die hem bij uitstek geschikt maakte voor
het zo lang door hem beklede ambt van president van de Hoge Raad, zijn
nadrukkelijk wijzen op de feilbaarheid van de rechter.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Samenwerking op maatschappelijk gebied, inzonderheid door
volksbanken&lt;/em&gt;

(Utrecht, 1895); N.K.F. Land, 
&lt;em&gt;Verklaring van het Burgerlijk Wetboek&lt;/em&gt;

2e dr. (Haarlem, 1907. dl. 4); 
&lt;em&gt;De opleiding van den jurist op het gymnasium en aan de
universiteit&lt;/em&gt;

(Utrecht, 1914); 
&lt;em&gt;Groen van Prinsterer&lt;/em&gt;

(Baarn, 1914).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.E. Langemeijer, in 
&lt;em&gt;Nederlands Juristenblad&lt;/em&gt;

7 (1932) 489.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;P.J. van Koppen en J. ten Kate, 
  &lt;em&gt;Tot raadsheer benoemd. Anderhalve eeuw benoemingen in de Hoge
  Raad der Nederlanden&lt;/em&gt;

  (Arnhem, 1987) 44.&lt;/p&gt;




&lt;p&gt;G.E. Langemeijer&lt;/p&gt; 
&lt;dtml-var bwn_footer&gt;</text>
  </biography>
</biodes>

