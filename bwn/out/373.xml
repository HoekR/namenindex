<biodes version="1.0">
  <fileDesc>
    <title>Daum, Paulus Adrianus (1850-1898)</title>
    <ref target="http://resources.huygens.knaw.nl/bwn1880-2000/lemmata/bwn4/daum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">daum</idno>
    <persName><name type="geslachtsnaam">Daum</name>, Paulus Adrianus</persName>
    <sex value="1"/>
    <event type="birth" when="1850"/>
    <event type="death" when="1898"/>
    <state type="occupation">journalist</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DAUM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Daum, Paulus Adrianus&lt;/strong&gt;, (pseudoniem &lt;b&gt;Maurits&lt;/b&gt;) journalist en schrijver ('s-Gravenhage 3-8-1850 - Laag-Soeren (Gld.) 14-9-1898). Zoon van Maria Daum. Gehuwd op 2-2-1870 met Hendrika Theresia
  Klazina Vink. Uit dit huwelijk werden, behalve 1 zoon die jong
  overleed, 5 zoons en 2 dochters geboren.
  

  
&lt;img src=&amp;quot;images/DAUM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Daum, Paulus Adrianus&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Paul Daum groeide op als zoon van een ongehuwde moeder in
    een Haagse volksbuurt en ontwikkelde zich voornamelijk als
    autodidact. Al heel jong, waarschijnlijk op zijn dertiende of
    veertiende jaar, was hij als klerk werkzaam bij de Maatschappij
    tot Exploitatie van Staatsspoorwegen, eerst in Den Haag, vanaf
    1871 te Utrecht. In de jaren zeventig ging hij novellen
    schrijven, die in verschillende tijdschriften verschenen. Dank
    zij deze eerste publikaties kreeg hij in februari 1876 een baan
    bij de Haagse krant 
    &lt;em&gt;Het Vaderland&lt;/em&gt;

    : een belangrijke gebeurtenis in Daums leven, want het was in
    de journalistiek dat zijn talenten hun bestemming vonden. Eind
    1878 werd hem gevraagd mederedacteur te worden van 
    &lt;em&gt;De Locomotief&lt;/em&gt;

    in Semarang. In januari 1879 begon hij daar zijn werkzaamheden,
    en bijna een jaar later stond hij al aan het hoofd van dit
    grootste dagblad van Nederlands-Indi&amp;euml;.&lt;/p&gt;
&lt;p&gt;De vier jaren gedurende welke Daum bij 
    &lt;em&gt;De Locomotief&lt;/em&gt;

    zou werken, waren beslissend voor zijn verdere levensloop. Weg
    uit Nederland met zijn knellende banden van velerlei aard vond
    hij in de koloni&amp;euml;n de ruimte waarin zijn capaciteiten tot
    hun recht konden komen. Ook zijn schrijftalent kon zich in deze
    eerste jaren ten volle ontplooien. Het was als Indisch
    dagbladschrijver dat Daum zijn stilistisch vakmanschap
    verwierf.&lt;/p&gt;
&lt;p&gt;Daum zag de journalistiek als een middel tot
    maatschappelijke ontwikkeling. Vandaar dat hij als redacteur
    geregeld inging op vraagstukken van sociale en
    levensbeschouwelijke aard. Via de artikelen in 
    &lt;em&gt;De Locomotief&lt;/em&gt;

    krijgt men dan ook voor het eerst een helder zicht op zijn
    denkbeelden. Daum was een 'verlicht' liberaal. Naast de invloed
    van mensen als Kant, Voltaire en de 'positivist' Herbert
    Spencer was het vooral de lectuur van Multatuli die vorm had
    gegeven aan zijn levenshouding. Daum formuleerde zijn
    standpunten vanuit zijn 'verlichte' denken. Controversi&amp;euml;le
    onderwerpen, zoals de zelfmoord en de lijkverbranding, ging hij
    daarbij niet uit de weg. Een steeds weer terugkerend thema is
    de emancipatie van de (Europese) vrouw in gezin en samenleving.
    Daums grote waardering voor de ge&amp;euml;mancipeerde vrouw komt
    ook duidelijk naar voren in zijn latere romans. Daums
    progressieve opvattingen golden zeker n&amp;igrave;et zijn denken
    over de koloniale verhoudingen. Het verdedigen van vooral de
    Europese belangen in Indi&amp;euml; bracht hem lijnrecht tegenover
    zijn collega-journalist P. Brooshooft, die een 'ethisch' beleid
    voorstond ten aanzien van de inheemse bevolking.&lt;/p&gt;
&lt;p&gt;Daums wens baas in eigen bedrijf te zijn en onbelemmerd,
    naar eigen goeddunken te kunnen schrijven ging eind 1882 in
    vervulling toen hij het bijna failliete, eveneens in Semarang
    verschijnende dagblad 
    &lt;em&gt;Het Indisch Vaderland&lt;/em&gt;

    kon kopen. In de periode dat hij deze krant redigeerde - vanaf
    1 januari 1883 - bereikte hij zijn hoogtepunt als journalist.
    Als weinig anderen kon Daum een dagblad maken dat in de smaak
    viel bij het Indische publiek. Het literaire feuilleton zag hij
    als een van de mogelijkheden om de aantrekkelijkheid van zijn
    krant te vergroten. Zeker in Indi&amp;euml;, waar men een saai en
    eentonig 'plantenleven' leidde, gold een onderhoudend
    vervolgverhaal als een aanbeveling voor een dagblad. Het
    mooiste was natuurlijk te komen met een boeiende, voor het
    eerst in afleveringen te publiceren roman. Daum besloot zo'n
    boek z&amp;egrave;lf voor zijn rekening te nemen. Hij liep al langer
    rond met de gedachte een Indische roman te schrijven die heel
    anders zou zijn dan het tot dusver over de kolonie verschenen
    proza. Dit denkbeeld hing samen met de ontdekking van vooral
    het essayistische werk van de naturalistische schrijver
    &amp;eacute;mile Zola, die de zo nauwkeurig mogelijke registratie van
    de zichtbare werkelijkheid zag als de primaire doelstelling van
    de romancier. Dit nu was ook Daums opvatting geworden, al zou
    hij deels andere wegen bewandelen dan zijn grote Franse
    voorbeeld.&lt;/p&gt;
&lt;p&gt;Daums eerste boek, 
    &lt;em&gt;Uit de suiker in de tabak&lt;/em&gt;

    , verscheen tussen december 1883 en juli 1884 als feuilleton in
    zijn krant. De roman, die in 1885 in boekvorm uitkwam, werd een
    succes. De romancier in Daum was geboren. Onder het pseudoniem
    Maurits zou hij in totaal tien werken schrijven, die alle eerst
    als feuilleton werden afgedrukt. Deze boeken spelen zich af in
    het Indi&amp;euml; van het laatste kwart van de vorige eeuw en
    vertellen vooral over het leven van 'totoks' en
    Indo-europeanen, van ambtenaren, planters en militairen. Zij
    figureren tegen de achtergrond van de Indische maatschappij,
    die hun gedrag, hun denken en vaak ook hun lot bepaalde.&lt;/p&gt;
&lt;p&gt;Ook de Indonesi&amp;euml;r komt in Daums werk voor, maar - in
    overeenstemming met de marginale plaats die deze in het bestaan
    van de Europeanen innam - in het algemeen alleen voor zover hij
    een rol vervulde binnen de Europese samenleving: als bediende
    of landarbeider of als 'njai' (concubine) van de blanke
    'toean'. Bovendien wordt er niet zelden een negatief beeld van
    de inheemsen geschetst. Dat geldt althans voor de eerste zeven
    romans, zoals 
    &lt;em&gt;Hoe hij Raad van Indi&amp;euml; werd&lt;/em&gt;

    (1888) en 
    &lt;em&gt;Indische menschen in Holland&lt;/em&gt;

    (1890). In de laatste drie romans, 
    &lt;em&gt;'Ups' en 'downs' in het Indische leven&lt;/em&gt;

    (1892), 
    &lt;em&gt;'Nummer Elf'&lt;/em&gt;

    (1893) en 
    &lt;em&gt;Aboe Bakar&lt;/em&gt;

    (1894), is er sprake van een duidelijke verschuiving in Daums
    aandacht voor de Indonesi&amp;euml;r. Vooral in het laatste boek
    komt deze naar voren als een denkend en voelend mens en wordt
    er, als een bijna logisch uitvloeisel daarvan, kritiek geuit op
    het gedrag van de individuele Europeaan tegenover de
    inheemsen.&lt;/p&gt;
&lt;p&gt;Daum had een bijzondere gave van opmerken en een zeldzaam
    vermogen trefzekere karakteristieken te geven van het
    leefklimaat in de koloni&amp;euml;n. Opvallend is ook zijn zeer
    directe schrijfstijl, en alleen al hierom neemt hij een eigen
    positie in onder de Nederlandse naturalistische schrijvers van
    zijn tijd. Die schrijfstijl had zich gerijpt in de praktijk van
    de Indische journalistiek. Het was de journalist die de
    romancier op de vingers keek.&lt;/p&gt;
&lt;p&gt;Omstreeks 1880 brak een moeilijke tijd aan voor Indi&amp;euml;.
    Economisch ging het slecht, en de in 1873 begonnen oorlog in
    Atjeh duurde onverminderd voort. De in de kolonie aanwezige
    frustraties vonden een uitweg in de Indische pers. Daum hoorde
    tot de felste critici van het koloniale beleid. Een scherpe
    aanval, in september 1885, op het gouvernement in verband met
    de toestand in Atjeh leidde tot een definitief
    verschijningsverbod van 
    &lt;em&gt;Het Indisch Vaderland&lt;/em&gt;

    . Bovendien werd hij veroordeeld tot een maand gevangenisstraf,
    die hij begin 1887 zou uitzitten. Hoe dramatisch deze
    gebeurtenis voor Daum ook was, zijn energie werd er niet door
    gebroken. Hij trok naar Batavia en richtte daar samen met de
    uitgever G. Kolff het 
    &lt;em&gt;Bataviaasch Nieuwsblad&lt;/em&gt;

    op, waarvan op 1 december 1885 het eerste nummer verscheen.
    Opmerkelijk was de lage abonnementsprijs van het blad, waardoor
    het binnen het bereik werd gebracht van de 'kleine man', die
    men vooral vond onder de Indo-europeanen. Daums Bataviase krant
    hoorde spoedig tot de grootste Indische dagbladen.&lt;/p&gt;
&lt;p&gt;Na een bijna zestienjarig verblijf in Indi&amp;euml; ging Daum
    in 1894 voor het eerst met zijn inmiddels kinderrijke gezin met
    Europees verlof. Het leverde onder andere de met een
    persoonlijk accent geschreven reisschets 
    &lt;em&gt;Batavia - Amsterdam&lt;/em&gt;

    uit 1895 op. Terug in Indi&amp;euml; noopte ernstige ziekte hem in
    1898 opnieuw naar Nederland te vertrekken, waar hij kort na
    aankomst, op 48-jarige leeftijd, aan malaria overleed. Veertien
    dagen voor zijn dood werd hij officier in de orde van
    Oranje-Nassau: Daum was de eerste Indische journalist wie zo'n
    officieel eerbetoon, dat overigens mede zijn verdiensten als
    romancier gold, ten deel viel.&lt;/p&gt;
&lt;p&gt;Multatuli met zijn in 1860 verschenen 
    &lt;em&gt;Max Havelaar&lt;/em&gt;

    buiten beschouwing gelaten, is Daum de eerste romanschrijver
    van formaat in de Indisch-Nederlandse letterkunde. Het heeft
    lang geduurd voordat men dit erkende. Werd 'Pa'tje' Daum bij
    zijn leven in Indi&amp;euml; veel gelezen en geprezen, in Nederland
    lag dat anders. Zijn werk paste niet in het literaire klimaat
    van die dagen, en het werd na zijn dood dan ook spoedig
    vergeten. Hierin kwam pas verandering in de jaren dertig, toen
    letterkundigen als E. du Perron en M. ter Braak de Indische
    romanschrijver 'ontdekten'. Zij waren het die, zich afzettend
    tegen gevestigde literaire criteria als 'het schone' en 'het
    hogere' en zich sterk makend voor schrijvers van 'het gezonde
    verstand', Daum naast andere officieel vergetenen als W.A.
    Paap, W. Elsschot en Nescio de literatuur binnenvoerden. Met de
    herdruk in 1936 van 
    &lt;em&gt;Goena-goena&lt;/em&gt;

    uit 1889 begon Daums rehabilitatie als romancier&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in het onder L genoemde werk van
    Gerard Termorshuizen, 
    &lt;em&gt;P.A. Daum ...&lt;/em&gt;

    , 614-618.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Rob Nieuwenhuys, 'Maurits, romanschrijver van tempo
  doeloe', in 
  &lt;em&gt;Tussen twee vaderlanden&lt;/em&gt;

  (Amsterdam, 1959) 69-103; idem, 
  &lt;em&gt;Oost-Indische spiegel. Wat Nederlandse schrijvers en dichters
  over Indonesi&amp;euml; hebben geschreven...&lt;/em&gt;

  (3e herz. dr.; Amsterdam, 1978) 237-251; Gerard Termorshuizen, 
  &lt;em&gt;P.A. Daum. Journalist en romancier van tempo doeloe&lt;/em&gt;

  (Amsterdam, 1988); P.A. Daum, 
  &lt;em&gt;'Ik ben journalist ex professo'. Over Atjeh en socialisten,
  vrouwen en literatuur, luchtjes van Den Haag en Godloverige
  kwezelarij. Een keuze uit Daums Indische journalistiek&lt;/em&gt;

  . Samengest. en ingel. door Gerard Termorshuizen (Amsterdam,
  1990); Gerard Termorshuizen, 'Te weinig gedaan, te veel verzuimd.
  P.A. Daum en de ''kleine boeng''', in 
  &lt;em&gt;Bronnen van kennis over Indische Nederlanders&lt;/em&gt;

  . Onder red. van Wim Willems (Leiden, 1991) 13-28; idem, 'A
  murder in Batavia or the ritual of power', in 
  &lt;em&gt;Urban symbolism&lt;/em&gt;

  . Onder red. van Peter J.M. Nas (Leiden [etc.], 1993)
  135-152.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Gerard Termorshuizen, 
  &lt;em&gt;P.A. Daum. Journalist en romancier van tempo doeloe&lt;/em&gt;

  (Amsterdam, 1988) afbeelding tegenover titelblad.&lt;/p&gt;




&lt;p&gt;G.P.A. Termorshuizen&lt;/p&gt; 
&lt;dtml-var bwn_footer&gt;</text>
  </biography>
</biodes>

