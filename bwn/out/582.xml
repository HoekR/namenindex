<biodes version="1.0">
  <fileDesc>
    <title>Giljam, Job Boudewijn (1881-1964)</title>
    <ref target="http://resources.huygens.knaw.nl/bwn1880-2000/lemmata/bwn2/giljam"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">giljam</idno>
    <persName><name type="geslachtsnaam">Giljam</name>, Job Boudewijn</persName>
    <sex value="1"/>
    <event type="birth" when="1881"/>
    <event type="death" when="1964"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GILJAM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Giljam, Job Boudewijn&lt;/strong&gt;, scheepsbouwkundige (Goes 17-6-1881 - 's-Gravenhage 5-9-1964).

Zoon van Job Boudewijn Giljam, koopman, en Marcella Gosewina Catharina
Maria van Nouhuijs. Gehuwd op 20-6-1910 met Maria Elisabeth Thierens.
Uit dit huwelijk werden 2 zoons en 1 dochter geboren.

&lt;img src=&amp;quot;images/GILJAM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Giljam, Job Boudewijn&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Giljam bezocht de HBS te Middelburg om vervolgens aan de toenmalige
Polytechnische School te Delft in 1906 het diploma van werktuigkundig
ingenieur te behalen. Na enkele jaren van werkzaamheid te Berlijn bij
de Berlin Anhaltischen Maschinenbau AG trad hij in 1908 in dienst van
het Gemeentelijk Gasbedrijf te Rotterdam, waar hij zich bezighield met
de modernisering van uitbreiding van de fabrieksgebouwen. In 1910 ging
hij tijdelijk over tot de Staatsmijnen te Heerlen om in 1915 terug te
keren naar Rotterdam, ditmaal als hoofdingenieur bij de
Steenkolen-Handelsvereeniging. Vervolgens werd Giljam in 1919 opgenomen
in de directie van de Machinefabriek en Scheepswerf P. Smit Jr. NV, die
behoorde tot de invloedssfeer van de veelzijdige havenondernemer D.G.
van Beuningen, met wiens jongere broeder Giljam dit bedrijf op een hoog
technisch peil leidde. Een spectaculair initiatief was tijdens de
eerste naoorlogse inzinking van de bedrijvigheid de bouw van een grote
ijsbreker voor Finland naar eigen ontwerp. Een duidelijke impuls tot de
ontwikkeling van de machinefabriek van de onderneming gaf hij door het
afsluiten van een licensie-overeenkomst voor Dieselmotoren met de
Deense firma Burmeister &amp;amp; Wain. In het algemeen belang verwierf hij
zich naast het werk voor zijn werf door zijn intensieve bemoeienis met
verbetering van de oeververbinding over de Nieuwe Maas te Rotterdam,
die na de Eerste Wereldoorlog de achilleshiel van de havenstad was
geworden. Reeds in 1918 maakte hij daarvoor een plan, dat te hoog
greep, doch toen het gemeentebestuur niet uit het probleem kwam richtte
hij in februari 1922 een tweede adres aan Burgemeester en Wethouders,
dat hij de volgende maand door een 'Naschrift' deed volgen. De
kern hiervan was een voorstel tot opvijzeling van de bestaande
Willemsbrug over de rivier, waardoor zonder de hoge kosten, die een
radicale oplossing in die jaren onmogelijk maakten, een aanmerkelijke
verbetering zou kunnen worden verkregen. Dientengevolge zou het
leeuwedeel van het Rijnvaartverkeer de hefbrug over de Koningshaven
kunnen vermijden door onder de verhoogde vaste Willemsbrug door te
varen. Met krachtige steun van de Kamer van Koophandel &amp;amp; Fabrieken
werd na nog enkele jaren van voorbereiding en strijd de essentie van
dit 'Naschrift-Plan-Giljam' aanvaard, een zeldzaam staaltje van
de verwezenlijking van een particulier initiatief in een
overheidsprobleem. In de crisisjaren en gedurende de Tweede
Wereldoorlog toonde Giljam zich ook buiten zijn technische bemoeiingen
een voortreffelijk leider van de onderneming. Op 1 juli 1957 trok hij
zich terug, maar hij bleef als adviseur aan het bedrijf verbonden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gedenkboek [van de] Kamer van Koophandel en Fabrieken Rotterdam
1803-1928.&lt;/em&gt;

(Rotterdam, 1928) 837-844; Interview in 
&lt;em&gt;NRC,&lt;/em&gt;

27-6-1957; 
&lt;em&gt;Trouw,&lt;/em&gt;

22-6-1957 en 3-7-1957; 'Ir. J.B. Giljam 1881-1964', in 
&lt;em&gt;De Ingenieur&lt;/em&gt;

76 (1964) 40 (2 oktober) A 600; C.A.A. de Graaf, in 
&lt;em&gt;Rotterdams Jaarboekje&lt;/em&gt;

7e reeks 3 (1965) 222-224.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Rotterdams Jaarboekje&lt;/em&gt;

7e reeks 3 (1965) afbeelding 53, tegenover pagina 224 [Giljam in 1929].&lt;/p&gt;



&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

