<biodes version="1.0">
  <fileDesc>
    <title>Hupkes, Willem (1880-1965)</title>
    <ref target="http://resources.huygens.knaw.nl/bwn1880-2000/lemmata/bwn3/hupkes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hupkes</idno>
    <persName><name type="geslachtsnaam">Hupkes</name>, Willem</persName>
    <sex value="1"/>
    <event type="birth" when="1880"/>
    <event type="death" when="1965"/>
    <state type="occupation">directeur vervoerbedrijf</state>
    <state type="occupation">werktuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HUPKES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hupkes, Willem&lt;/strong&gt;, president-directeur Nederlandse Spoorwegen (Arnhem 12-5-1880 - Amsterdam 11-3-1965).

  Zoon van Johannes Hupkes, koopman, en Antonia Margaretha
  Hardeman. Gehuwd op 29-6-1906 met Catharina Antoinette Francine
  de Haan. Uit dit huwelijk werden 1 zoon en 2 dochters geboren. Na
  echtscheiding (17-7-1912) gehuwd op 5-8-1913 met Julie Marie
  Bauer. Uit dit huwelijk werden 4 zoons geboren. Na haar
  overlijden (26-3-1959) gehuwd op 17-12-1960 met Eva Julia Wagner.
  Uit dit huwelijk werden geen kinderen geboren.
  

  &lt;img src=&amp;quot;images/HUPKES.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hupkes, Willem&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Hupkes volgde de HBS in zijn geboorteplaats en studeerde
    vervolgens van 1898 tot 1904 werktuigbouw aan de Polytechnische
    School te Delft. Na het behalen van zijn diploma trad hij in
    september 1904 in dienst van de Hollandsche Spoorweg
    Maatschappij (HSM) als aspirant-adjunct-ingenieur met
    standplaats Arnhem. Een jaar later overgeplaatst naar de
    werkplaats te Amersfoort, hield hij zich bezig met de bouw en
    reparatie van rijtuigen en wagens. In 1911 volgde zijn
    bevordering tot ingenieur en overplaatsing naar het centraal
    bureau te Amsterdam, waar hij werd belast met het ontwerpen van
    een nieuw type sneltreinlocomotief. Hoewel gebonden aan een
    maximum-asdruk en een maximumlengte in verband met de bestaande
    draaischijven, wist hij met de serie 500 (later NS serie 2100)
    een machine te bouwen die sterk, snel en zuinig was. Van 1913
    tot 1920 werden er 35 van gebouwd, die tot het einde van het
    stoomtijdperk in dienst zijn gebleven. In 1920, na de
    samenvoeging van de machineparken van de HSM en de
    Staatsspoorwegen (SS), werd Hupkes' oudere collega van de SS,
    prof. I. Franco, chef van de nieuwe Dienst van Materieel en
    Werkplaatsen, met Hupkes als tweede man. Zo kreeg de bouw van
    stoomlocomotieven voor de Nederlandsche Spoorwegen (NS) een
    sterk Staatsspoorkarakter en werden de ontwerpen van Hupkes -
    er was inmiddels ook een goede-rentreinmachine en een
    tenderlocomotief voor lokaallijnen verschenen - niet verder
    doorgebouwd. Hupkes concentreerde zich op de samenvoeging van
    de verschillende werkplaatsen en op nieuwe vormen van tractie.
    De lijn Amsterdam-Rotterdam zou worden ge&amp;euml;lektrificeerd;
    voor de onrendabele lokaallijnen moest Hupkes een goedkopere
    vorm van exploitatie zoeken. Daartoe ontwierp hij enige series
    motorwagens, eerst met benzine-, later ook met dieselmotoren,
    die een volledig succes werden. Toen Franco in 1928 de NS
    verliet volgde Hupkes hem op als chef van de Dienst van
    Materieel en Werkplaatsen (later Tractie en Materieel genoemd).
    Met de bouw van stoomlocomotieven bemoeide hij zich weinig, hij
    concentreerde zich meer op de dieseltractie. Duitsland was
    voorgegaan in de bouw van lichte, snelle en comfortabele
    dieseltreinen voor de lange afstand. Hupkes introduceerde in
    1934 in Nederland gestroomlijnde driewagenstellen van eigen
    ontwerp, aangedreven door dieselmotoren, met een ongekend
    comfort en hoge snelheid. De diesels maakten furore en droegen
    veel bij aan de verbetering van het verbleekte imago van de NS.
    De problemen die zich al gauw met de motoren voordeden werden
    onder Hupkes' vasthoudende leiding ten slotte overwonnen.&lt;/p&gt;
&lt;p&gt;Toen in 1938 een plaats in de directie van NS vrijkwam,
    meende Hupkes aanspraak te kunnen maken op deze zetel, maar tot
    zijn teleurstelling gaf de regering de voorkeur aan iemand van
    buiten het bedrijf. Prof. J. Goudriaan, afkomstig van Philips,
    werd benoemd, maar toen in oktober 1938 opnieuw een vacature
    ontstond, werd Hupkes met zijn collega van de Dienst van
    Vervoer, ir. W.F.H, van Rijckevorsel, alsnog in de directie
    opgenomen. De eerste taak die de nieuwe directie zich gesteld
    zag was het terugdringen van de groeiende exploitatietekorten.
    Door modernisering en sluiting van onrendabele lijnen werd
    getracht dit doel te bereiken. Een groot deel van het net zou
    worden ge&amp;euml;lektrificeerd; op de rest zou dieseltractie
    worden ingevoerd. De samenwerking binnen de directie verliep
    stroef. Goudriaan was een dynamisch man, vol nieuwe
    idee&amp;euml;n, maar impulsief en geen kenner van het
    spoorwegbedrijf. Hupkes daarentegen was door en door spoorman,
    grootgebracht in de tradities van het bedrijf. De overhaaste
    invoering van Goudriaans vernieuwingen bracht onrust onder het
    personeel, dat door het uitbreken van de oorlog toch al zo
    zwaar op de proef gesteld werd.&lt;/p&gt;
&lt;p&gt;Toen de eerste schok van de Duitse inval voorbij was gaf de
    directie op 20 mei 1940 een dienstorder uit waarin het
    personeel werd opgedragen het bedrijf voort te zetten in loyale
    samenwerking met de bezetter. Het vitale spoorwegverkeer moest
    doorgang vinden. Nadat Goudriaan in oktober 1940 was
    gearresteerd en vervolgens ontslagen, kwam de leiding van het
    bedrijf geheel op de schouders van Hupkes als waarnemend
    president-directeur te rusten. Zijn streven was erop gericht
    zoveel mogelijk baas in eigen huis te blijven. Alleen door zich
    voorlopig loyaal op te stellen kon men de Duitsers buiten de
    deur houden. Daarbij achtte hij nauwe samenwerking met de
    Personeelraad, als vertegenwoordiger van de vakorganisaties,
    van het grootste belang. Bedreigingen als het uitzenden van
    personeel naar Duitsland, de verkoop of verhuur van materieel
    aan de Reichsbahn of de pogingen van de
    Nationaal-Socialistische Beweging (NSB) om invloed binnen het
    bedrijf te krijgen, werden met wisselend succes bestreden. Door
    op &amp;eacute;&amp;eacute;n punt iets toe te geven kon hij elders voet bij
    stuk houden. Zo wist hij uitzending van 'zijn' mensen vrijwel
    geheel te voorkomen, maar kon hij niet beletten dat een deel
    van het rollend materieel over de oostgrens verdween. De NSB en
    daarmee verbonden organisaties kregen bij de NS geen voet aan
    de grond. Soms moest hij met de portefeuille zwaaien; de
    Duitsers wilden hem niet kwijt.&lt;/p&gt;
&lt;p&gt;Dit alles bracht natuurlijk verwijten van de illegaliteit
    ten aanzien van Hupkes' beleid: waarom reed NS de
    jodentransporten naar Westerbork en waarom werden de militaire
    treinen niet gesaboteerd? Hupkes was van mening dat de Duitsers
    bij weigering van dergelijke transporten het bedrijf voor hun
    eigen doeleinden zouden overnemen tot nadeel van de
    burgerbevolking, die de vitale aanvoer van brandstoffen en
    voedsel zou moeten missen. Staking van het bedrijf zou alleen
    kunnen gebeuren op bevel van de regering in Londen in overleg
    met de geallieerde autoriteiten. Hupkes was geen verzetsman; de
    illegaliteit, zeker in het begin, was hem te wild en te
    verdeeld. De risico's van verzetsdaden bij NS waren in zijn
    ogen te groot in vergelijking met het rendement. Hij liet
    echter wel toe dat medewerkers gegevens over Duitse transporten
    doorgaven aan de Engelsen en hij wist vele mannen te behoeden
    voor de Arbeitseinsatz door hen een onmisbaar baantje bij het
    spoor te verschaffen. Pas laat in 1943, toen de militaire
    situatie zich in het voordeel van de geallieerden keerde, zocht
    hij contact met het georganiseerde verzet, in de vorm van de
    Orde Dienst van jhr. P.J. Six. Plannen voor een staking werden
    opgesteld, maar een regeling voor het uitbetalen van lonen aan
    stakers op langere termijn vond Hupkes niet nodig, omdat een
    staking toch maar van korte duur zou zijn. Maar alles liep
    anders dan Hupkes had gewild of kunnen voorzien. Buiten de
    NS-directie om werd uit Londen door de regering-Gerbrandy op 17
    september 1944 het stakingsparool gegeven en het bedrijf kwam
    grotendeels stil te liggen, bovendien door de nederlaag van de
    geallieerden bij de slag om Arnhem voor een veel langere duur
    dan toen was verwacht. Door de slechte verbindingen, de
    algehele verwarring en de Duitse tegenmaatregelen ontglipte de
    leiding grotendeels aan de directie. Het waren vooral de
    verzetsorganisaties, zoals het Nationaal Steunfonds (NSF) en de
    Landelijke Organisatie (LO), die de stakende NS-werknemers
    wisten op te vangen en hun bij hun onderduik materi&amp;euml;le
    hulp konden bieden. Pas laat in 1944 kreeg de NS-directie, en
    dan vooral Hupkes, weer enige greep op de gebeurtenissen, maar
    dan voornamelijk rond Utrecht. Angst voor anarchie en een
    communistische machtsovername binnen NS na de bevrijding
    brachten hem ertoe te streven naar een groter aandeel in de
    stakingsleiding voor de Personeelsraad. De Raad, als
    vertegenwoordiger van de gevestigde vakbonden, was een
    stabiliserend element in het bedrijf en moest dat blijven.&lt;/p&gt;
&lt;p&gt;Bij de bevrijding was het aanzien van het bedrijf
    ongeschonden. Hupkes was erin geslaagd de discipline en het
    gezag van de directie en Personeelraad grotendeels te bewaren
    of althans na de aanvankelijke verwarring in september 1944
    terug te vinden. Ook de zuiveringen binnen NS wist hij in eigen
    hand te houden en snel te doen afhandelen. Kritiek op zijn
    beleid kwam er ook, vooral van communistische zijde en ook van
    Goudriaan. Deze was na zijn vrijlating uit Duitse gevangenschap
    ontsnapt naar het in 1944 reeds bevrijde zuiden van het land en
    had daar de leiding genomen van de wederopbouw van het
    spoorwegnet. Binnen en ook buiten het bedrijf riep hij echter
    nog zoveel weerstanden op dat hij door de naoorlogse regering
    aan de kant werd geschoven. In zijn plaats werd Hupkes in juni
    1945 benoemd tot president-directeur, hoewel hij de
    pensioengerechtigde leeftijd reeds bereikt had. Nog anderhalf
    jaar gaf hij leiding aan het herstel, totdat hij op 1 januari
    1947 terugtrad. De Technische Hoogeschool Delft eerde in 1946
    zijn verdiensten met een eredoctoraat, dat hij uit handen van
    prof. F. Westendorp ontving. Na zijn pensionering werd hij
    benoemd tot commissaris van NS, terwijl hij ook bij andere
    bedrijven soortgelijke functies vervulde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  o.a. 'Nieuwe sneltreinlocomotieven der H.IJ.S.M.', in 
    &lt;em&gt;De Ingenieur&lt;/em&gt;

    31 (1916)213-226; 'Benzine-motorrijtuigen der Nederlandsche
    Spoorwegen', 
    &lt;em&gt;ibidem&lt;/em&gt;

    40 (1925) 25-40; 'Werkplaatsbeheer bij de Nederlandsche
    Spoorwegen', 
    &lt;em&gt;ibidem&lt;/em&gt;

    46 (1931) V, 115-124; 
    &lt;em&gt;Nieuwjaarsredevoeringen gedurende oorlogstijd&lt;/em&gt;

    [S.l., ca. 1946].
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Afscheid van ir. W. Hupkes', in 
  &lt;em&gt;Spoor- en tramwegen&lt;/em&gt;

  20 (1947) 2 (16 januari) 17-19; A.J.C. R&amp;uuml;ter, 
  &lt;em&gt;Rijden en staken. De Nederlandse Spoorwegen in oorlogstijd&lt;/em&gt;

  ('s-Gravenhage, 1960); J. Goudriaan, 
  &lt;em&gt;Vriend en vijand. Herinneringen aan de Nederlandse Spoorwegen
  1938 -1948&lt;/em&gt;

  (Amsterdam, 1961); F.Q. den Hollander, in 
  &lt;em&gt;De Ingenieur&lt;/em&gt;

  77 (1965) A 251-252; S. Buys, 'Herinnering aan een president', in
  
  &lt;em&gt;De Koppeling,&lt;/em&gt;

  19-3-1965.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Ingenieur&lt;/em&gt;

  77 (1965) A 251.&lt;/p&gt;




&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

