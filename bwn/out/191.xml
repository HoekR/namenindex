<biodes version="1.0">
  <fileDesc>
    <title>Boissevain, Charles (1842-1927)</title>
    <ref target="http://resources.huygens.knaw.nl/bwn1880-2000/lemmata/bwn2/boissevainc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boissevainc</idno>
    <persName><name type="geslachtsnaam">Boissevain</name>, Charles</persName>
    <sex value="1"/>
    <event type="birth" when="1842"/>
    <event type="death" when="1927"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BOISSEVAINC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boissevain, Charles&lt;/strong&gt;, journalist (Amsterdam 28-10-1842 - Naarden 5-5-1927).

Zoon van Gideon Jeremie Boissevain, reder, en Maria van Heukelom.
Gehuwd op 27-6-1867 met Emily Heloise Mac Donnell. Uit dit huwelijk
werden 5 zoons en 6 dochters geboren.

&lt;img src=&amp;quot;images/BOISSEVAINC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boissevain, Charles&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Boissevain volgde aanvankelijk de gebruikelijke loopbaan van een
jongeman uit de Amsterdamse gegoede koopmansstand: na de schooljaren
(in zijn geval: lagere school in Amsterdam, kostschool in Hilversum)
onmiddellijk naar kantoor. In 1865 ging hij als secretaris van de
Nederlandse commissie voor de internationale tentoonstelling te Dublin
naar Ierland, vanwaar hij, onder de schuilnaam Fantasio, 'Iersche
brieven' naar het 
&lt;em&gt;Algemeen Handelsblad&lt;/em&gt;

stuurde. Deze vielen zozeer in de smaak dat Boissevain drie jaar later
opgenomen werd in de redactie van die krant, waar hij allerlei werk
verrichtte: van verslaggeverij tot bespreking van boeken en
toneelstukken. Als recensent hanteerde hij meer de maatstaven van
ethiek en (een vaag soort) religie dan die van esthetiek en
werkelijkheid, wat hem de felle kritiek der Tachtigers bezorgde.&lt;/p&gt;
&lt;p&gt;Ondertussen schreef Boissevain zelf ook boeken en was hij enige tijd
(1872-1888) redacteur van 
&lt;em&gt;De Gids.&lt;/em&gt;

Een bundel van voor dit maandblad geschreven artikelen, uitgegeven
onder de titel 
&lt;em&gt;Onder de kastanjeboomen&lt;/em&gt;

(Haarlem, 1880), maakte Boissevain populair. Deze werd herdrukt en
grotendeels in het Duits vertaald. Bekendheid verkreeg hij ook door
zijn 
&lt;em&gt;Van 't noorden naar 't zuiden&lt;/em&gt;

(Haarlem, 1881-1882. 2 dl.), schetsen en indrukken van de Verenigde
Staten van Noord-Amerika, waarheen de krant hem op een reportagereis
had gestuurd (een novum in de Nederlandse journalistiek).&lt;/p&gt;
&lt;p&gt;In 1885 werd hij, samen met A. Polak, hoofdredacteur van het 
&lt;em&gt;Algemeen Handelsblad.&lt;/em&gt;

Twee jaar later begon hij met zijn rubriek 'Van dag tot dag',
die hem tot de bekendste journalist van het Nederland dier dagen zou
maken. In die rubriek behandelde hij allerlei onderwerpen die de
aandacht van zijn impulsieve en romantische geest hadden weten te
trekken. 'Elken dag afwisseling, nieuwe denkbeelden, nieuw
werk' brengen - zo zag Boissevain zijn taak. Hiermee introduceerde
hij een nieuwe stijl in de Nederlandse journalistiek, die tot dusver,
behalve wellicht in de politieke hoofdartikelen, vrij saai was geweest.
Boissevains optimisme en geloof in Nederlands roeping in de wereld
vonden weerklank bij de zelfbewuste burgerij van een land dat zijn
economische en sociale achterstand hard aan het inhalen was. Zijn
idealisme, soms grenzend aan donquichotterie, werd dan wel voor lief
genomen, evenals het feit dat hij tegenover de 'ijswaterdouche'
van het orthodoxe liberalisme liever het 'nieuwe inzicht van onze
plichten jegens de gemeenschap, vooral jegens de zwakken en
onterfden', beklemtoonde. Dat laatste betekende overigens niet dat
hij veel begrip had voor het opkomend socialisme. Met P.J. Troelstra en
J.F. Ankersmit kruiste hij herhaaldelijk de degens. Maar ook zijn
polemieken met Abraham Kuyper waren beroemd. Zijn fel partijtrekken
voor Emile Zola (wiens naturalisme hij overigens verafschuwde) in de
zaak-Dreyfus en tegen Engeland in de Boerenoorlog vertolkte veler
gevoelens in Nederland, maar toen hij in de Eerste Wereldoorlog de
onbeperkte duikbotenoorlog van de Duitsers 'gewetenloos'
noemde, ging hij, naar het gevoel van voorzichtige landgenoten, over de
schreef der neutraliteit.&lt;/p&gt;
&lt;p&gt;Zijn rubriek zette hij tot 1919 voort, lang nadat hij in 1908 het
hoofdredacteurschap had vaarwel gezegd. Overigens was hij in 1896
tevens directeur geworden. Hij bleef dat tot 1916, toen hij commissaris
werd. Van 1895 tot 1898 was hij ook voorzitter van de Nederlandsche
journalistenkring.&lt;/p&gt;
&lt;p&gt;Is Boissevain ongetwijfeld een vernieuwer geweest, die voor de
gemiddelde dagbladlezer vensters naar hem tot dusver grotendeels
onbekende werelden openstootte, zijn belletristisch journalisme had
weinig diepgang, zijn levensbeschouwing weinig vastheid. Niet helemaal
ten onrechte sprak F. Netscher, in een overigens lovend portret, over
de 'buitenhuidsche opgewondenheid' van een 'licht
ontvonkend lyricus'(p. 781). Maar Boissevains verdienste was dat
hij, behalve zelf vernieuwer te zijn geweest, altijd oog had voor
vernieuwers die na hem kwamen, ook wanneer hun stijl of zienswijze
anders was dan de zijne, en aldus de mentor was van een nageslacht van
journalisten en letterkundigen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde boeken: 
&lt;em&gt;Ierland en de oorzaken van het fenianisme&lt;/em&gt;

(Amsterdam, 1868); 
&lt;em&gt;Aan Holland's vrijwilligers&lt;/em&gt;

[Amsterdam, 1870]; 
&lt;em&gt;De Arpanjak&lt;/em&gt;

(Amsterdam, 1877); 
&lt;em&gt;Leven en streven van L.R. Koolemans Beynen&lt;/em&gt;

(Haarlem, 1880); 
&lt;em&gt;Over de Alpen. Reisindrukken uit Zwitserland en Itali&amp;euml;&lt;/em&gt;

(Amsterdam, [1888]); 
&lt;em&gt;Dertig jaar uit het leven van generaal jhr. G.M. Verspyck&lt;/em&gt;

(Amsterdam, [1892]); 
&lt;em&gt;The case for Holland&lt;/em&gt;

(London, 1896); 
&lt;em&gt;Van dag tot dag in het oosten&lt;/em&gt;

(Haarlem, [1896]); 
&lt;em&gt;Open letter to the Duke of Devonshire&lt;/em&gt;

(Amsterdam, 1899); 
&lt;em&gt;The struggle of the Dutch republics. A great crime. An appeal to the
conscience of the British nation&lt;/em&gt;

(Amsterdam, 1900); 
&lt;em&gt;Zonnige uren&lt;/em&gt;

(Haarlem, 1904); 
&lt;em&gt;Onze voortrekkers&lt;/em&gt;

[Amsterdam, 1906]; 
&lt;em&gt;Het volk van De Ruijter. Toespraak&lt;/em&gt;

[Amsterdam, 1907]; 
&lt;em&gt;Tropisch Nederland. Indrukken eener reis door
Nederlandsch-Indi&amp;euml;&lt;/em&gt;

(Haarlem, 1909); 
&lt;em&gt;Van dag tot dag. Verzamelde opstellen.&lt;/em&gt;

Uitgezocht en gerangschikt door L. Aletrino (Amsterdam, [1925]). 
&lt;em&gt;Briefwisseling tusschen dr. A. Kuyper en Charles Boissevain&lt;/em&gt;

(Haarlem, 1898); 
&lt;em&gt;Vaderlandsliefde&lt;/em&gt;

(Baarn, 1912). Debat met J.F. Ankersmit in serie 'Pro en
contra' VII no. 8.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[F. Netscher], 'Charles Boissevain', in 
&lt;em&gt;De Hollandsche Revue&lt;/em&gt;

3 (1898) 775-788; H.S.M. van Wickevoort Crommelin, 
&lt;em&gt;Charles Boissevain&lt;/em&gt;

[Haarlem, 1912]; [J. Koning], 'Charles Boissevain' in 
&lt;em&gt;De Hollandsche Revue&lt;/em&gt;

32 (1927) 427-429; C.K. Elout, 'De Amsterdammer Ch. Boissevain'
in 
&lt;em&gt;Amstelodamum&lt;/em&gt;

14 (1927) 48-50; W. Visser, 
&lt;em&gt;De papieren spiegel. Honderd-vijf-en-twintig jaar Algemeen
Handelsblad 1828-1953&lt;/em&gt;

(Amsterdam, 1953).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Florian Diepenbrock, &lt;i&gt;Eensgezinde tweedracht. Organisatievorming van Nederlandse musici in de Tweede Gouden Eeuw, 1890-1920&lt;/i&gt; (Amsterdam 2007) 186.&lt;/p&gt;



&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

