<biodes version="1.0">
  <fileDesc>
    <title>Nuboer, Johannes Frans Willem (1901-1984)</title>
    <ref target="http://resources.huygens.knaw.nl/bwn1880-2000/lemmata/bwn4/nuboer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nuboer</idno>
    <persName><name type="geslachtsnaam">Nuboer</name>, Johannes Frans Willem</persName>
    <sex value="1"/>
    <event type="birth" when="1901"/>
    <event type="death" when="1984"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/NUBOER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nuboer, Johannes Frans Willem&lt;/strong&gt;, marineofficier (Pontianak (Nederlands-Indi&amp;euml;) 2-10-1901 - Rotterdam 26-2-1984). Zoon van Johannes Frans Willem Nuboer, industrieel, en Ida
  Elisabeth Staalman. Gehuwd op 20-5-1935 met Pauline Braat. Uit
  dit huwelijk werden 2 zoons en 1 dochter geboren.
  
&lt;img src=&amp;quot;images/NUBOER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nuboer, Johannes Frans Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Nuboer bracht zijn jeugd door deels in Nederland, deels in
    Indi&amp;euml;, waar zijn vader in 1911 overleed. Na de vierde klas
    van de HBS te Apeldoorn te hebben doorlopen, deed hij met goed
    gevolg staatsexamen. Van 1918 tot 1921 - het jaar waarin hij
    tot officier werd benoemd - volgde hij de opleiding tot
    zeeofficier aan het Koninklijk Instituut voor de Marine te
    Willemsoord. Nuboer had daartoe toestemming gekregen van zijn
    moeder op voorwaarde zich gelijktijdig voor te bereiden op het
    propaedeutisch examen scheepsbouw aan de Technische Hoogeschool
    te Delft.&lt;/p&gt;
&lt;p&gt;Nuboer wist dit examen kort na het einde van zijn
    adelborstentijd te behalen, maar kon daarna niet verdergaan met
    de studie scheepsbouw, omdat juist toentertijd bij de marine
    een uitzonderlijk groot tekort bestond aan jonge officieren.
    Wel kreeg hij de gelegenheid zich te specialiseren op het
    terrein van de verbindingsdienst en mocht hij in 1930 een
    cursus cryptografie volgen bij de toenmalige reserve-majoor H.
    Koot. Hij was betrokken bij de ontwikkeling van installaties en
    procedures voor radioverkeer met onderzeeboten. In 1931 werden,
    niet in de laatste plaats door toedoen van Nuboer, de eerste
    chiffreermachines - type 'Enigma' - bij de Koninklijke Marine
    ingevoerd. Van 1932 tot 1934 volgde hij de cursus aan de
    Hoogere Marine Krijgsschool in Den Haag. Onderdeel daarvan was
    een reeks detacheringen bij verschillende eenheden en diensten
    der zeemacht. Typerend voor Nuboer is dat het eindrapport dat
    hij - conform de toen geldende voorschriften - ter zake
    indiende, trefzeker en onverbloemd aangaf wat mankeerde aan de
    oorlogsgereedheid van de Nederlandse marine.&lt;/p&gt;
&lt;p&gt;In 1934 werd Nuboer naar Nederlands-Indi&amp;euml; gezonden om
    bij de Marinestaf in Batavia een afdeling 'Inlichtingen' te
    organiseren. Er bestond daar toen reeds een radioluisterpost,
    die zich onder meer bezighield met het opvangen van het
    radioverkeer van de Japanse marine. In nauwe samenwerking met
    'Kamer 14' van de Generale Staf te Bandoeng begon Nuboer de
    door deze post opgevangen Japanse radioseinen te bestuderen.
    Zowel met de zogeheten verkeersanalyse als met het ontcijferen
    van codetelegrammen werden belangrijke resultaten geboekt. Zo
    konden een tijdlang de bewegingen van de Japanse vloot min of
    meer op de voet worden gevolgd. Hierdoor was het bijvoorbeeld
    in 1937 mogelijk de torpedobootjager 'Van Galen' zo tijdig naar
    Shanghai te zenden om de Nederlandse belangen in deze Chinese
    havenstad te beschermen, dat het schip daar aankwam nog voordat
    ter plaatse de vijandelijkheden tussen Japanners en Chinezen
    waren begonnen. In het najaar van 1938 voerde de Japanse marine
    evenwel nieuwe codes, geheimschriften en dergelijke in, die bij
    het uitbreken van de oorlog in het Stille-Oceaangebied
    goeddeels nog niet waren gebroken, ook niet door de Britten of
    Amerikanen.&lt;/p&gt;
&lt;p&gt;Nuboer was inmiddels begin 1938 naar Nederland vertrokken,
    waar hij was benoemd tot leraar aan de Hoogere Marine
    Krijgsschool. Het was de bedoeling van de chef van de
    Marinestaf, vice-admiraal J.Th. Furstner, die hem toen al zeer
    waardeerde, dat hij directeur van deze instelling zou worden.
    Als gevolg van de toenemende internationale spanning heeft
    Nuboer echter slechts 'waarnemend' de directie gevoerd, van 1
    augustus 1939 totdat Nederland in de Tweede Wereldoorlog
    betrokken raakte. Op 14 mei 1940 vertrok hij met een deel van
    de Marinestaf naar Groot-Brittanni&amp;euml;. Gedurende het verdere
    verloop van de oorlog heeft hij achter de schermen een
    belangrijke rol gespeeld als adviseur op strategisch gebied,
    eerst van minister van Oorlog Furstner en vanaf augustus 1942
    van minister-president P.S. Gerbrandy.&lt;/p&gt;
&lt;p&gt;Na de bevrijding was Nuboer onder meer van 1947 tot 1948
    hoofd van het Bureau Inlichtingen van de Marinestaf in Den Haag
    en daarna tot 1953 vertegenwoordiger van de Koninklijke Marine
    te Londen bij verschillende aldaar gevestigde organen: eerst
    van de Westeuropese Unie en vervolgens van de Noordatlantische
    Verdragsorganisatie. Toen hij op 1 oktober 1953 wegens
    leeftijdsontslag de Rijkszeedienst verliet, werd Nuboer wegens
    zijn bijzondere verdiensten bevorderd van kapitein-ter-zee tot
    schout-bij-nacht titulair. Daarna, van 1953 tot 1969, heeft hij
    nog zeer vruchtbare activiteit ontplooid als directeur van de
    NV Scheepsbouwbelangen in Den Haag en was hij vanaf 1954 een
    gewaardeerd algemeen voorzitter van de Koninklijke Nederlandse
    Vereniging 'Onze Vloot'.&lt;/p&gt;
&lt;p&gt;Nuboer was in de omgang bijzonder beminnelijk en gedroeg
    zich steeds bescheiden. Hoewel hij vaak een enigszins
    schutterige en verlegen indruk maakte, dwong hij toch bij wie
    met hem omgingen respect af wegens zijn opmerkelijke
    intelligentie en werklust, alsook omdat men voelde dat hij zich
    liet leiden door hoge morele normen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Nuboer bij de Afdeling Maritieme Historie
  van de Marinestaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De eerste jaren van de marine-inlichtingendienst bij de
    Staf Zeemacht te Batavia, 1934-1938', in 
    &lt;em&gt;Marineblad&lt;/em&gt;

    91 (1981) 6 (juni) 268-274.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van J.F.W. Nuboer, in 
  &lt;em&gt;Verslag houdende de uitkomsten van het onderzoek [der]
  parlementaire Enqu&amp;ecirc;tecommissie Regeringsbeleid 1940-1945&lt;/em&gt;

  IVc ('s-Gravenhage, 1950) 1576-1580; C.J.W. van Waning, in 
  &lt;em&gt;Zeewezen&lt;/em&gt;

  73 (1984) 81; Ph.M. Bosscher, 
  &lt;em&gt;De Koninklijke Marine in de Tweede Wereldoorlog&lt;/em&gt;

  (3 dln.; Franeker, 1984-1990); Robert D. Haslach, 
  &lt;em&gt;Nishi no kaze, hare. Nederlands-Indische inlichtingendienst
  contra agressor Japan&lt;/em&gt;

  (Weesp, 1985). Carri&amp;egrave;reoverzicht in: 
  &lt;em&gt;Gedenkboek honderd jarig bestaan der adelborsten-opleiding te
  Willemsoord 1854-1954&lt;/em&gt;

  . Samengest. door P.S. van 't Haaff en M.J.C. Klaassen (Bussum
  [1954]) 257.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Nuboer in februari 1944].&lt;/p&gt;





&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

